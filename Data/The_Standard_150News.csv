title,content,category,author,date
The Crown ซีซันสุดท้ายจะเล่าเรื่องราวการเสียชีวิตของเจ้าหญิงไดอานา แต่จะไม่มีการถ่ายฉากอุบัติเหตุรถยนต์, Netflix เปิดตัวซีรีส์ The Crown ซีซัน 5 อย่างสวยงามไปแล้วเมื่อต้นเดือนพฤศจิกายน แฟนๆ จึงเริ่มมีการลุ้นและคาดเดาเรื่องราวที่จะเกิดขึ้นใน The Crown ซีซัน 6 อันเป็นซีซันสุดท้ายของซีรีส์ว่าจะมีเรื่องราวของราชวงศ์อังกฤษเรื่องใดบ้างที่จะปรากฏอยู่ในเรื่อง  หลังจากที่ซีซัน 5 ตีแผ่ชีวิตเบื้องหลังพระราชวังของเหล่าสมาชิกราชวงศ์อังกฤษในช่วงต้นยุค 90 ไปแล้ว The Crown ซีซันไฟนอลจะเล่าเรื่องราวต่อจากช่วงเวลานั้น นั่นคือปลายยุค 90 ไปจนถึงต้นยุค 2000 ซึ่งแน่นอนว่าเรื่องใหญ่ที่สุดที่เกิดขึ้นระหว่างนั้นก็คือการเสียชีวิตของเจ้าหญิงไดอานาในปี 1997 ซึ่งมีการคอนเฟิร์มแล้วว่า โศกนาฏกรรมดังกล่าวจะถูกนำมาบอกเล่าใน The Crown ซีซัน 6 ทั้งชีวิตก่อนการจากไปอย่างไม่มีวันหวนกลับของเจ้าหญิงไดอานา รวมไปถึงการรับมือกับการสูญเสียพระมารดาของเจ้าชายวิลเลียมและเจ้าชายแฮร์รี ที่ขณะนั้นมีอายุเพียง 15 และ 12 ปีเท่านั้น  ย้อนกลับไปในเดือนสิงหาคม ปี 1997 เจ้าหญิงไดอานาเสียชีวิตจากอุบัติเหตุรถยนต์ที่กรุงปารีสพร้อมกับแฟนหนุ่ม Dodi Fayed ทายาทเจ้าของห้างสรรพสินค้า Harrods ในขณะที่ถูกเหล่าปาปารัซซีขับรถไล่ล่าบนท้องถนน เมื่อพวกเขาออกจากโรงแรมริตซ์ ปารีส อันเป็นหนึ่งในธุรกิจใหญ่ของตระกูล Fayed ด้วยเช่นกัน  โดยผู้สร้าง The Crown อย่าง Peter Morgan ออกมาเผยแล้วว่า ซีรีส์จะไม่มีการถ่ายทำซีนที่เกิดอุบัติเหตุแต่อย่างใด หากแต่จะแสดงให้เห็นเพียงเจ้าหญิงไดอานาและ Dodi Fayed ขึ้นรถออกจากโรงแรมหลังเวลาเที่ยงคืน โดยมีปาปารัซซีขับรถไล่ตามถ่ายภาพ จากนั้นจะตัดเข้าสู่ฉากของเอกอัครราชทูตแห่งอังกฤษและฝรั่งเศสที่กระทรวงการต่างประเทศ และเรื่องราวเหตุการณ์ที่เกิดขึ้นหลังจากนั้นตามลำดับ ซึ่ง Peter Morgan ก็รู้ดีว่าประเด็นดังกล่าวเป็นเรื่องราวที่อ่อนไหวพอสมควร เขาจึงระมัดระวังในการสร้าง The Crown ซีซัน 6 เป็นอย่างมาก จนตัวเองถึงกับมีอาการเครียดและวิตกกังวล  ภาพ: Netflix :,"['TV & Entertainment', 'POP']",พิมพ์ คำภีร์,2022-11-27
OR เปิดโอกาสหาพันธมิตร ขยายธุรกิจใหม่ โฟกัสสุขภาพ-อาหาร-ท่องเที่ยว พร้อมเพิ่มสถานีชาร์จรถยนต์ไฟฟ้า 500 จุด เสริมแกร่งสถานีบริการน้ำมัน," OR เร่งขยายธุรกิจใหม่ โฟกัส Health & Wellness-F&B-Tourism เปิดโอกาสร่วมมือพันธมิตรทุกรูปแบบ ก่อนเดินหน้าขยายสถานีบริการน้ำมัน 100 แห่ง พร้อมเพิ่มสถานีชาร์จรถยนต์ไฟฟ้า (EV) 500 จุด ครอบคลุมเส้นทางหลัก  สุชาติ ระมาศ ผู้อำนวยการใหญ่ บมจ.ปตท. น้ำมันและการค้าปลีก หรือ OR กล่าวว่า วิชันหลักของ OR มุ่งเน้นลงทุนเพื่อต่อยอดและสร้างความแข็งแกร่งให้กับธุรกิจที่เกี่ยวข้องกับ Mobility & Lifestyle โดยโฟกัสไปที่การพัฒนาความหลากหลายของผลิตภัณฑ์ให้ตอบโจทย์ความต้องการของผู้บริโภคที่เปลี่ยนแปลงไป รวมถึงการสร้างโอกาสการเติบโตร่วมกันกับพันธมิตรในรูปแบบ Inclusive Growth ซึ่งเป็นไปตามแนวทางบริษัทที่ต้องการหาโอกาสการลงทุนในธุรกิจใหม่ๆ ที่น่าสนใจในอนาคต  ข่าวที่เกี่ยวข้อง:  สำหรับธุรกิจใหม่ๆ ที่น่าสนใจมีทั้ง Health & Wellness, F&B, Tourism, Empowering SMEs อยู่ระหว่างการเข้าลงทุนทั้งในรูปแบบซื้อกิจการ M&A และการร่วมลงทุน JV คาดว่าจะเห็นภาพชัดเจนได้ภายในปีหน้า  เพื่อให้เป็นไปตามเป้าหมายสำคัญคือ การสร้างความเชื่อมั่นให้กับคู่ค้าและผู้ถือหุ้น เพราะปีหน้าเริ่มเห็นสัญญาณบวกจากการฟื้นตัวของเศรษฐกิจ ขณะนี้ประเทศไทย Exciting สำคัญที่กำลังขับเคลื่อนอยู่คือ การท่องเที่ยว ซึ่งจะส่งต่อให้กับธุรกิจในประเทศ รวมถึงสถานีบริการน้ำมันให้มียอดจับจ่ายใช้สอยเพิ่มขึ้น  ทั้งนี้ จากการเดินทางเพื่อท่องเที่ยวมากขึ้น รวมถึงภายในสถานีบริการน้ำมันมีการบริการครบวงจร ทั้งร้านสะดวกซื้อ ร้านอาหาร ตอบโจทย์ผู้บริโภคได้ครอบคลุม ปัจจุบันมีจำนวนผู้มาใช้บริการเฉลี่ยเกือบ 4 ล้านคนต่อวัน จากเดิมที่อยู่ราวๆ 3 ล้านคนต่อวัน คาดการณ์ว่าแนวโน้มยอดขายน้ำมันฯ พีทีที สเตชั่น ในปี 2566 จะเติบโตกว่าปีที่ผ่านมา และมีส่วนแบ่งการตลาดเพิ่มขึ้น  ขณะที่รายได้ทั้งออยล์ และนอนออยล์ในช่วง 9 เดือนของปี มีส่วนแบ่งการตลาดอยู่ที่ 43.2% เพิ่มขึ้นจากช่วงเดียวกันของปีก่อนที่มีส่วนแบ่งการตลาดอยู่ที่ 41.8%  สุชาติกล่าวต่อถึงทิศทางการดำเนินงานธุรกิจหลัก หรือสถานีบริการปั๊มน้ำมัน ปตท. มีแผนขยายสถานีบริการน้ำมันประมาณ 100 แห่ง จากปัจจุบันที่มีจำนวน 1,957 แห่ง รวมถึงการขยายร้านคาเฟ่ อเมซอนเพิ่มขึ้นอีกจำนวน 400 สาขา จากปัจจุบันที่มีจำนวน 3,927 สาขา  รวมถึงเตรียมขยายสถานีชาร์จรถยนต์ไฟฟ้า (EV) เพิ่มขึ้นอีก 500 จุด จากเดิมที่มีอยู่กว่า 300 จุด รวมๆ แล้วปีหน้าจะมีกว่า 800 จุด เพื่อให้ครอบคลุมการใช้งานในเส้นทางหลัก ต้องยอมรับว่าต้องการขยายให้มากกว่านี้ แต่ความต้องการอุปกรณ์ชาร์จไฟฟ้าเพิ่มสูงขึ้น ต้องแข่งขันกันอย่างหนัก ทำให้ปี 2566 อาจต้องขยับแผนเล็กน้อย  นอกจากนี้ยังได้แยกธุรกิจออกมาชื่อ ORion ทำหน้าที่หาธุรกิจใหม่ให้กับ OR รวมถึงการต่อยอดหาวิธีรักษาสมาชิกในแพลตฟอร์ม 33 ล้านราย ล่าสุดเตรียมเปิดตัวแอปพลิเคชัน All in one app ในช่วงต้นปี 2566 เพื่อเชื่อมออฟไลน์กับออนไลน์เข้าด้วยกัน รวมถึงการเชื่อมโยงธุรกิจปัจจุบันและธุรกิจใหม่เข้าไว้ด้วยกัน  สิ่งต่างๆ เหล่านี้คือสิ่งที่ OR ให้ความสนใจ เพื่อเน้นการเสริมประสิทธิภาพของ Ecosystem รองรับกับบริบทที่เปลี่ยนไป  อย่างไรก็ตาม นอกจากการเร่งสร้างการเติบโตแล้ว OR ยังคงให้ความสำคัญกับ 3P ได้แก่ สังคมชุมชน สิ่งแวดล้อม และผลประกอบการ ควบคู่กับการสนับสนุนผู้ประกอบการรายย่อย (SMEs) ในการดำเนินธุรกิจน้ำมันและค้าปลีกสินค้าและบริการอื่นๆ","['Business', 'Business']",จิรันธนิน ภูพนาแสง,2022-11-18
"‘VinFast’ จับมือ ‘Autonomy’ จัดหารถยนต์ไฟฟ้า 2,500 คันป้อนตลาดสหรัฐฯ"," VinFast ซึ่งเป็นผู้ผลิตรถยนต์ไฟฟ้าของเวียดนามขยับครั้งใหญ่ ล่าสุดได้ผนึกความร่วมมือกับ Autonomy ซึ่งเป็นผู้ให้บริการรถยนต์ให้เช่า เพื่อจัดหารถยนต์ 2,500 คันป้อนตลาดในสหรัฐอเมริกา  สถานีโทรทัศน์ Channel NewsAsia ของสิงคโปร์เปิดเผยว่า VinFast ผู้ผลิตรถยนต์ไฟฟ้าของเวียดนาม ได้บรรลุข้อตกลงกับ Autonomy บริการรถยนต์ให้เช่ากับสมาชิกในสหรัฐฯ เพื่อจัดหารถยนต์มากกว่า 2,500 คัน นับเป็นคำสั่งซื้อของ VinFast ที่ใหญ่ที่สุดนับตั้งแต่ที่ก่อตั้งบริษัทมาจนถึงปัจจุบัน และยังเป็นส่วนหนึ่งของแผนการขยายตลาดเพิ่มเติมของทางบริษัท ข่าวที่เกี่ยวข้อง: ทั้งนี้ VinFast ซึ่งได้ยุติการผลิตรถยนต์ที่ใช้น้ำมันไปเมื่อเดือนสิงหาคมที่ผ่านมา กำลังเตรียมพร้อมที่จะเจาะตลาดสหรัฐฯ โดยหวังว่าจะสามารถแข่งขันกับผู้ผลิตรถยนต์ค่ายอื่นๆ และส่งมอบรถสปอร์ตยูทิลิตี้ชุดแรกจำนวน 5,000 คันไปยังสหรัฐฯ ในเดือนธันวาคมนี้ โดยในจำนวนนี้ 2,500 คันจะจัดส่งไปยัง Autonomy  แถลงการณ์ร่วมของบริษัททั้งสองแห่งระบุว่า “VinFast จะเริ่มส่งมอบรถยนต์ไฟฟ้าให้กับทาง Autonomy ในอีก 12 เดือนข้างหน้า”  VinFast ยังเปิดเผยอีกว่า ก่อนหน้านี้ในเดือนสิงหาคม ทาง Autonomy ได้สั่งซื้อครั้งแรกไปที่ 400 คัน  ทั้งนี้ Autonomy คือบริการที่อนุญาตให้ผู้ใช้เลือกใช้รถยนต์ไฟฟ้าคันใดคันหนึ่งแทนที่จะต้องหาซื้อให้เปลืองเงิน โดยเฉพาะค่าใช้จ่ายด้านการบำรุงรักษาและซ่อมแซมรถ ปัจจุบัน บริษัทกำลังเสนอการสมัครสมาชิก Tesla และกำลังวางแผนที่จะเพิ่มรถยนต์อีกหลายยี่ห้อ เช่น Rivian, Kia, Mercedes-Benz และ VinFast  ขณะนี้ VinFast มียอดจองเกือบ 65,000 คันทั่วโลก และคาดว่าจะขาย EV ได้ 750,000 คันต่อปีภายในปี 2026  ย้อนกลับไปเมื่อเดือนมีนาคม VinFast กล่าวว่า จะสร้างโรงงานผลิตในนอร์ทแคโรไลนา ด้วยกำลังการผลิตรถยนต์ไฟฟ้าที่คาดการณ์ไว้เบื้องต้นที่ 150,000 คันต่อปี ส่วนในเดือนกรกฎาคม ทางบริษัทได้คุยกับธนาคารเพื่อระดมทุนอย่างน้อย 4 พันล้านดอลลาร์สำหรับโครงการดังกล่าว  ตามข้อมูลจากถ้อยแถลงระบุว่า ทาง VinFast กำลังวางแผนที่จะจัดแสดงรถยนต์ EV ใหม่สองรุ่น ได้แก่ VF 6 และ VF 7 ที่งานแสดงรถยนต์ในลอสแอนเจลิส ซึ่งจะมีขึ้นในสัปดาห์นี้  ด้านค่ายรถยนต์ยักษ์ใหญ่ของสหรัฐฯ อย่าง General Motors หรือ GM ได้ออกมาคาดการณ์ว่ากำไรจากการขายรถยนต์ไฟฟ้าจะเทียบเท่ารถยนต์ที่ใช้น้ำมันได้ภายในปี 2025 นี้ ซึ่งนับได้ว่าเร็วกว่าที่กำหนดไว้หลายปี  แมรี บาร์รา ซีอีโอของ GM กล่าวเมื่อวันพฤหัสบดี (17 พฤศจิกายน) ที่ผ่านมาว่า ปัจจัยที่สนับสนุนให้เกิดการคาดการณ์ในทางบวกนี้เป็นผลจากมาตรการจูงใจของรัฐบาลกลางภายใต้กฎหมายปรับลดอัตราเงินเฟ้อ ซึ่งรวมถึงการคืนเงินสำหรับบริษัทที่ผลิต EV ในอเมริกาเหนือ เช่นเดียวกับผู้บริโภคและลูกค้ากลุ่มยานพาหนะที่ซื้อรถยนต์ไฟฟ้า “ชัดเจนว่าเครดิตเหล่านี้จะช่วยนำไปสู่ยุคใหม่ของนวัตกรรมเทคโนโลยีและการสร้างงานที่จะบรรลุสิ่งที่ตั้งใจไว้ ซึ่งจะเป็นผลดีต่อเศรษฐกิจของสหรัฐอเมริกา ดีสำหรับครอบครัวชาวอเมริกัน และดีต่อสิ่งแวดล้อม โดยทาง GM มีความพร้อมอย่างมาก” บาร์รากล่าวในระหว่างวันพบนักลงทุน  ด้าน พอล จาค็อบสัน CFO ของ GM กล่าวว่า แรงจูงใจดังกล่าวน่าจะเพิ่มอัตรากำไรในพอร์ตโฟลิโอ EV ของ GM อีก 5-7% โดยไม่ต้องมีมาตรการกระตุ้นจากรัฐบาลกลาง พร้อมคาดว่า GM จะเป็นหนึ่งในกลุ่มค่ายรถยนต์กลุ่มแรกๆ ของสหรัฐฯ ที่จะมีสิทธิ์ได้รับเครดิตภาษีผู้บริโภคมูลค่า 7,500 ดอลลาร์สหรัฐ ท่ามกลางข้อกำหนดในการจัดหาวัสดุแบตเตอรี่ EV ที่เข้มงวดขึ้น  ทั้งนี้ กำไรดังกล่าวคาดว่าจะช่วยเพิ่มรายได้ของ GM ในอัตรา 12% ต่อปีคิดเป็นมูลค่ามากกว่า 225,000 ล้านดอลลาร์ โดยจำนวนนี้เป็นรายได้จากรถ EV ที่ 50,000 ล้านดอลลาร์ภายในปี 2025  ขณะนี้ บรรดานักลงทุนและนักวิเคราะห์ต่างรอฟัง GM ที่จะให้ความกระจ่างเกี่ยวกับแผนการทำกำไรระยะสั้นสำหรับรถยนต์ไฟฟ้า ตลอดจนแนวโน้มธุรกิจในช่วงที่อัตราดอกเบี้ยและอัตราเงินเฟ้อพุ่งสูงขึ้น รวมถึงการรับมือกับภาวะเศรษฐกิจถดถอย  ด้านหุ้นของ GM เมื่อวานนี้ ปิดตลาดเพิ่มขึ้นน้อยกว่าครึ่งเปอร์เซ็นต์เป็น 38.64 ดอลลาร์ต่อหุ้น โดยนับตั้งแต่ต้นปีที่ผ่านมา ราคาหุ้นของบริษัทลดลงแล้วรวม 34% เนื่องจากนักลงทุนกังวลว่า ภาวะเศรษฐกิจตกต่ำจะส่งผลกระทบต่อความต้องการของผู้บริโภค  :","['Business', 'Business']",THE STANDARD WEALTH,2022-11-18
พร้อมกันหรือยัง? ‘Great Wall Motor’ เตรียมเปิดตัว ORA Grand Cat รถยนต์ไฟฟ้า 100% รุ่นใหม่ครั้งแรกในไทยปลายปีนี้," Great Wall Motor เตรียมเปิดตัว ORA Grand Cat รถยนต์ไฟฟ้า 100% รุ่นใหม่ ในงาน Motor Expo ปลายปี 2565 ที่ประเทศไทยเป็นครั้งแรก พร้อมด้วย TANK 500 HEV รถยนต์ SUV ออฟโรดพรีเมียม และเซอร์ไพรส์สุดพิเศษจากรถยนต์แบรนด์ HAVAL กับ ORA  นอกจากนี้ ยังเตรียมจัดแสดงทัพรถยนต์ยอดนิยมอีกมากมาย ไม่ว่าจะเป็น All New HAVAL H6 Plug-in Hybrid SUV, All New HAVAL H6 Hybrid SUV, All New HAVAL JOLION Hybrid SUV, ORA Good Cat และ ORA Good Cat GT และเทคโนโลยีการขับขี่อัจฉริยะสุดล้ำ ระหว่างวันที่ 30 พฤศจิกายน – 12 ธันวาคม 2565 ที่งานมหกรรมยานยนต์ ครั้งที่ 39 (The 39th Thailand International Motor Expo 2022) ข่าวที่เกี่ยวข้อง: ทั้งนี้ ORA Grand Cat มีชื่อในประเทศจีนว่า ORA Lightning Cat โดยการออกแบบดีไซน์ภายนอกยังคงมีความเป็นเอกลักษณ์และส่งต่อกลิ่นอายสไตล์ ORA รุ่นก่อนหน้าทั้ง Good Cat และ Good Cat GT ไว้อย่างเหนียวแน่น เพียงแต่ว่ารูปทรงเป็นแบบท้ายลาด (Fastback) ที่ทำให้ตัวรถมีขนาดยาวและดูใหญ่มากกว่าขึ้นกว่าเดิม และทำให้ดูสปอร์ตหรูหราขึ้น  ด้านมิติของ ORA Grand Cat ความยาวอยู่ที่ 4,871 มิลลิเมตร กว้าง 1,862 มิลลิเมตร สูง 1,500 มิลลิเมตร ความยาวฐานล้อ 2,870 มิลลิเมตร ค่าสัมประสิทธิ์แรงเสียดทานอากาศต่ำเพียง 0.22  ขณะที่การออกแบบภายใน มาตรวัดดิจิทัลทรงกลมแสดงผล 3 จอ จอ Infotainment กลางแบบ Touchscreen วางแบบนอนขนาดใหญ่ ใช้ชิป Qualcomm Snapdragon 8155 พวงมาลัยแบบสามก้าน การดีไซน์เน้นเรียบง่ายแต่งแฝงอารมณ์สปอร์ต และมีระบบช่วยการขับขี่แบบกึ่งอัตโนมัติ ORA-Pilot 3.0 เซ็นเซอร์รอบคัน 28 ตำแหน่ง กล้องรอบคัน 10 ตัว เรดาร์แบบ Millimeter Wave Radar 5 ตำแหน่ง และเรดาห์ Ultrasonic 5 ตำแหน่ง  สำหรับรถยนต์ไฟฟ้า ORA Grand Cat ที่มาสานต่อความสำเร็จจาก ORT Good Cat Gt โดยรถยนต์ ORA Grand Cat รุ่นตัวธรรมดา Standard Range มอเตอร์ไฟฟ้าให้กำลัง 204 แรงม้า แบตเตอรี่ 63.9 kWh วิ่งได้ระยะทางสูงสุด 555 กิโลเมตร (CLTC) หรือ 450 กิโลเมตร (WLTP) ส่วนตัวพิเศษ มอเตอร์ไฟฟ้า 1 ตัวให้กำลัง 204 แรงม้า แบตเตอรี่ ขนาด 83.5 kWh วิ่งได้ระยะทางสูงสุด 705 กิโลเมตร (CLTC) หรือ 600 กิโลเมตร (WLTP) โดยจะประกาศราคาในงานและได้รับเงินอุดหนุนจากรัฐบาล 1.5 แสนบาท  อย่างไรก็ตาม ในช่วงเทศกาลขายปลายปีเช่นนี้ Great Wall Motor มีแคมปญกระตุ้นตลาดเช่นกัน สำหรับหลายๆ รุ่น ส่วน ORA Grand Cat คาดการณ์ว่าจะมีคิวเปิดจองและส่งรถให้ลูกค้าได้ในช่วงต้นปี 2023 ","['Business', 'Business']",THE STANDARD WEALTH,2022-11-17
‘Lucid Motors’ สตาร์ทอัพรถยนต์ไฟฟ้าขอท้าชน Tesla รุกเปิดตัวรถที่ถูกกว่า Model S แต่สามารถขับได้ไกลกว่าในการชาร์จหนึ่งครั้ง," ‘Lucid Motors’ หนึ่งในบริษัทสตาร์ทอัพรถยนต์ไฟฟ้าที่ดูมีอนาคตที่ดีได้หยั่งเชิงบริษัทยานยนต์ไฟฟ้ารุ่นพี่ที่ประสบความสำเร็จอย่าง Tesla โดยการเปิดตัวรถรุ่นใหม่ที่มีราคาถูกกว่า Model S แต่สามารถขับได้ไกลกว่าในการชาร์จหนึ่งครั้ง  เมื่อวันอังคารที่ผ่านมา (15 พฤศจิกายน) Lucid Motors ได้เผยข้อมูลใหม่เกี่ยวกับ ‘Air Pure’ รถซีดานที่ถูกที่สุดของบริษัท โดยจากข้อมูลของสำนักงานคุ้มครองสิ่งแวดล้อม รถคันนี้สามารถวิ่งได้ 659 กิโลเมตรต่อหนึ่งชาร์จ ซึ่งทำได้ดีกว่า Model S ที่ 651 กิโลเมตร ข่าวที่เกี่ยวข้อง: นั่นคือระยะทางของรถยนต์ขับเคลื่อนสี่ล้อ Air Pure ที่ Lucid กล่าวว่า จะออกสู่ท้องถนนภายในสิ้นปี 2022 โดยมีราคาอยู่ที่ 92,900 ดอลลาร์ หรือราว 3.3 ล้านบาท และมีราคาถูกกว่า Model S (104,990 ดอลลาร์) ถึง 12,000 ดอลลาร์ และรุ่นที่ถูกกว่าของ Air Pure แต่ขับเคลื่อน 2 ล้อจะวางขายในปีหน้าที่ 87,400 ดอลลาร์ หรือราว 3.1 ล้านบาท  อย่างไรก็ตาม Lucid ยังคงเป็นผู้เล่นรายเล็กเมื่อเทียบกับ Tesla ที่ครองยอดขายรถยนต์ไฟฟ้าในสหรัฐฯ ได้สบายๆ และคาดว่าจะแตะ 1 ล้านคันทั่วโลกในปีนี้ แต่มัสก์ยังพุ่งความสนใจไปที่คู่แข่งในรุ่นเดียวกันอย่าง Lucid ซึ่งนำโดยอดีตวิศวกรระดับสูงของ Model S  โดยในปี 2020 มัสก์ลดราคา Model S เหลือ 69,420 ดอลลาร์ หรือราว 2.4 ล้านบาท หลัง Lucid บอกว่า Air ทำราคาได้ดีกว่า Tesla (นับแต่นั้นมา ทั้ง Model S และ Tesla ก็มีราคาแพงกว่าเดิม)  Lucid เผยว่าการผลิต Air Pure จะเริ่มขึ้นในเดือนธันวาคม และเบื้องต้นรถจะมี 480 แรงม้าซึ่งสามารถเพิ่มระยะการขับได้ 321 กิโลเมตรในการชาร์จ 15 นาที  :","['Business', 'Tech']",อรุณ เหล่าสิล,2022-11-17
Ford คาดว่าการผลิต รถยนต์ไฟฟ้า จะใช้พนักงานลดลงถึง 40% รวมทั้งลดการใช้ Outsource ในการผลิต," อุตสาหกรรมยานยนต์กำลังเปลี่ยนผ่านจากรถยนต์สันดาปไปสู่ รถยนต์ไฟฟ้า (EV) ซึ่งหลายคนมองว่าเป็นพัฒนาการที่น่าจะส่งผลบวกในระยะยาว อย่างไรก็ตาม การเปลี่ยนแปลงย่อมส่งผลกระทบบางอย่างเช่นกัน ซึ่งในกรณีของ EV เราอาจจะเห็นการจ้างงานที่ลดลงไปอย่างมากของทั้งอุตสาหกรรม  Jim Farley ซีอีโอของ Ford หนึ่งในค่ายผลิตรถยนต์รายใหญ่ของโลก ซึ่งตั้งเป้าหมายที่จะมียอดขายจากรถ EV คิดเป็น 50% ของยอดขายทั้งหมด ภายในปี 2030 มองว่า การผลิตรถ EV จะทำให้บริษัทต้องการแรงงานลดลงถึง 40% ข่าวที่เกี่ยวข้อง: “การผลิตรถ EV ใช้แรงงานน้อยลง 40% ดังนั้นเราจึงต้องใช้พนักงานภายใน (แทนการใช้ Outsource) ซึ่งทุกคนจะมีบทบาทภายใต้การขยายตัวครั้งนี้ เรามีห่วงโซ่อุปทานใหม่ทั้งหมดที่จะถูกนำมาใช้ ทั้งการผลิตแบตเตอรี่ มอเตอร์ และระบบไฟฟ้า”  การเปลี่ยนผ่านไปสู่รถ EV ถูกคาดการณ์ว่าจะทำให้ตำแหน่งงานจำนวนมากในอุตสาหกรรมยานยนต์ลดลง เพราะการผลิตที่อาศัยชิ้นส่วนน้อยชิ้นกว่ามาก เมื่อเทียบกับรถยนต์สันดาป  ขณะที่สหภาพแรงงานอย่าง The United Auto Workers คาดการณ์ตั้งแต่ปี 2018 ว่า การเปลี่ยนไปสู่ EV จะทำให้ตำแหน่งงานหายไป 35,000 ตำแหน่ง จากทั้งหมด 400,000 ตำแหน่ง ที่อยู่ภายใต้สหภาพแรงงานนี้  ในขณะที่กลุ่มคนทำงานอุตสาหกรรมยานยนต์ในเยอรมนีคาดว่าตำแหน่งงานอาจจะหายไปถึง 400,000 ตำแหน่ง ในอีกทศวรรษข้างหน้านี้  Farley เคยกล่าวไว้ตั้งแต่เดือนกรกฎาคมที่ผ่านมา Ford มีพนักงานมากเกินไป และในเดือนสิงหาคมที่ผ่านมาบริษัทได้ลดพนักงานลง 3,000 คน ทั้งส่วนของพนักงานประจำและลูกจ้างชั่วคราว ทั้งนี้ Ford มีพนักงานทั้งหมด 183,000 คน ณ สิ้นปี 2021  “หาก Henry Ford ฟื้นคืนชีพกลับมาได้ เขาคงจะคิดว่าช่วง 60 ปีที่ผ่านมาไม่ได้น่าตื่นเต้นเท่าไร แต่เขาจะหลงรักช่วงเวลาตอนนี้ ซึ่งเรากำลังสร้างสิ่งใหม่ให้กับบริษัทอีกครั้ง”  :","['Business', 'Market']",สกุลชัย เก่งอนันตานนท์,2022-11-16
Great Wall Motor ประกาศลงทุน EV ในไทยเพิ่มเป็น 2 เท่า เผยเตรียมเปิดตัวรถยนต์ใหม่ 4 รุ่นในปีหน้า," Great Wall Motor ผู้ผลิตรถยนต์สัญชาติจีนประกาศจะเพิ่มการลงทุนในไทยเป็น 2 เท่า เพื่อรักษาตำแหน่งแบรนด์รถยนต์ไฟฟ้า (EV) ยอดนิยมในประเทศไทย ท่ามกลางการแข่งขันที่จ่อร้อนระอุขึ้น  ณรงค์ สีตลายน กรรมการผู้จัดการของเกรท วอลล์ มอเตอร์ (ประเทศไทย) เปิดเผยกับสำนักข่าว Nikkei Asia ว่าบริษัทวางแผนลงทุนในประเทศไทยทั้งหมด 2.26 หมื่นล้านบาท พร้อมทั้งกล่าวว่า บริษัทจะผลิตไม่เพียงแต่ EV เท่านั้น แต่จะผลิตชิ้นส่วนและโครงสร้างพื้นฐานของ EV เพื่อผลักดันให้ประเทศไทยเป็นศูนย์กลางการผลิตแห่งเอเชียตะวันออกเฉียงใต้ด้วย ข่าวที่เกี่ยวข้อง: นับตั้งแต่ Great Wall Motor เข้าสู่ตลาดไทยเมื่อ 2 ปีที่แล้ว บริษัทได้ลงทุนไปแล้ว 1.2 หมื่นล้านบาทในการผลิตรถยนต์ไฟฟ้า และจ้างงานมากกว่า 3,000 ตำแหน่ง  โดยหลังจากบริษัทเริ่มการดำเนินการในประเทศเมื่อปี 2020 บริษัทสามารถขายรถไปได้แล้ว 11,796 หน่วยจนถึงปีนี้ แซงหน้าการคาดการณ์เมื่อปี 2021 ของสภาอุตสาหกรรมแห่งประเทศไทย ที่คาดว่ายอดขายรถยนต์ไฟฟ้าทุกยี่ห้อจะอยู่ที่ประมาณ 10,000 คันในปี 2022  ขณะที่ศูนย์วิเคราะห์เศรษฐกิจทีเอ็มบีธนชาต (ttb) หรือ TTB Analytics คาดการณ์ว่า ยอดขาย EV ในประเทศไทยจะแตะ 63,600 คันภายในสิ้นปี หรือเพิ่มขึ้น 539% จากปี 2021 โดยได้รับการสนับสนุนจากรัฐบาลที่ผลักดันความต้องการที่เพิ่มขึ้น  ระหว่างเดือนมกราคม-กันยายน Great Wall Motor สามารถขายรถยนต์ 2 รุ่นยอดนิยม ได้แก่ รถ SUV ไฮบริด HAVAL H6 และรถยนต์ไฟฟ้า ORA Good Cat ได้ถึง 8,094 คัน ทำให้กลายเป็นผู้จำหน่ายรถยนต์ไฟฟ้ารายใหญ่ที่สุดในประเทศไทย  โดยณรงค์ยังเปิดเผยอีกว่า ยอดขายรถ EV ที่พุ่งสูงขึ้นมาจากเงินอุดหนุนจากรัฐบาลที่ทำให้ไฟฟ้ามีราคาย่อมเยามากขึ้น  ทั้งนี้ เมื่อเดือนกุมภาพันธ์ รัฐบาลได้อนุมัติเงินอุดหนุนผู้บริโภคระหว่าง 70,000-150,000 บาทต่อคัน ขึ้นอยู่กับรุ่นและความจุของแบตเตอรี่ และลดภาษีสรรพสามิตรถยนต์ไฟฟ้า (EV) เหลือ 2% จาก 8% เมื่อเดือนมิถุนายน  โดยนโยบายเหล่านี้มีขึ้นเพื่อช่วยให้ประเทศไทยกลายเป็นศูนย์กลางการผลิตรถยนต์ไฟฟ้าของอาเซียน และเพื่อบรรลุเป้าหมายการเพิ่มสัดส่วนยอดขายรถ EV ให้ถึง 30% ของยอดขายรถยนต์ทุกประเภทภายในปี 2030  ด้วยการสนับสนุนจากภาครัฐ และความต้องการที่คาดว่าจะเพิ่มขึ้น ณรงค์เปิดเผยอีกว่า Great Wall Motor มีแผนเปิดตัวรถยนต์ไฟฟ้าใหม่ 4 รุ่นในปีหน้า พร้อมทั้งเสริมว่า บริษัทตั้งเป้าที่จะปั้นโรงงานที่ระยองให้เป็นศูนย์กลางการผลิตรถอีก EV ของอาเซียน เนื่องจากโรงงานแห่งนี้มีกำลังการผลิตถึงปีละ 80,000 คัน โดยการผลิตประมาณ 60% จะเป็นการจำหน่ายในประเทศ ส่วนที่เหลือ 40% จะเป็นการส่งออก  Great Wall Motor ไม่ใช่ผู้ผลิตรถยนต์ไฟฟ้าสัญชาติจีนเพียงรายเดียวที่สนใจตลาดไทย โดยในปีนี้ BYD ผู้ผลิตรถยนต์ไฟฟ้าชั้นนำของจีนก็เคยสัญญาว่า จะทำให้ประเทศไทยเป็นศูนย์กลางการผลิตแห่งแรกในเอเชียตะวันออกเฉียงใต้ โดยบริษัทได้ซื้อที่ดินขนาดใหญ่สำหรับโรงงานผลิตรถยนต์ไฟฟ้า ซึ่งมีกำลังการผลิต 150,000 คันต่อปีแล้ว  นอกจากนี้ ผู้ผลิตรถยนต์ไฟฟ้าสัญชาติจีนอีกรายก็กำลังเจรจากับรัฐบาลไทยเพื่อสร้างโรงงานผลิตรถยนต์ไฟฟ้าในเขต EEC ด้วยตามรายงานของสำนักงานคณะกรรมการส่งเสริมการลงทุน (BOI)  :","['Business', 'Business']",วาราดา ทองจำนงค์,2022-11-15
เปิดสถานีชาร์จรถยนต์ EV ประจำทำเนียบรัฐบาล ประยุทธ์ตั้งเป้าไทยเป็นศูนย์กลางฐานผลิตในอาเซียน, วันนี้ (15 พฤศจิกายน) ที่ทำเนียบรัฐบาล ก่อนการประชุมคณะรัฐมนตรี พล.อ. ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เป็นประธานในพิธีเปิดให้บริการสถานีอัดประจุไฟฟ้า EleX by EGAT บริเวณลานจอดรถตึกบัญชาการ เพื่อเป็นตัวอย่างในการสนับสนุนส่งเสริมการใช้ยานยนต์ไฟฟ้า (EV) ในหน่วยงานราชการ และยกระดับการเปลี่ยนผ่านสู่การใช้ EV ให้เป็นวาระสำคัญแห่งชาติ และในการเตรียมพร้อมรองรับให้บริการแก่ยานยนต์ไฟฟ้าที่ใช้ในการต้อนรับผู้นำประเทศที่เดินทางมาร่วมประชุมสุดยอดผู้นำ APEC 2022 ระหว่างวันที่ 16-19 พฤศจิกายนนี้  พล.อ. ประยุทธ์กล่าวว่า การนำรถยนต์ไฟฟ้ามาใช้ ซึ่งได้มอบหมายให้หน่วยงานที่เกี่ยวข้อง ทั้งภาครัฐและเอกชน เพื่อลดภาวะโลกร้อนและลดการปล่อยก๊าซเรือนกระจก ในส่วนประเทศไทยจะเป็นแบบอย่างแก่ประเทศในอาเซียนได้ เนื่องจากมีการส่งเสริมเรื่องราวเหล่านี้ในหลายมาตรการแก่ผู้ประกอบการ และช่วยส่งเสริมการลงทุนมากขึ้นในระยะต่อไป จากนี้ไปตั้งเป้าจะมีการลงทุนเรื่องรถยนต์ไฟฟ้า ทั้งการจัดทำชิ้นส่วนต่างๆ แบตเตอรี่ แบบครบวงจร  “จากนี้จะมุ่งให้ประเทศไทยเป็นศูนย์กลางการผลิตรถยนต์ไฟฟ้าในอาเซียน ในวันนี้ได้รับความร่วมมือจากภาคธุรกิจหลายหน่วยงานในหลายประเทศ ขอบคุณและยินดีที่การไฟฟ้าฝ่ายผลิตได้นำนโยบายมา และอยากให้เป็นแบบอย่าง ที่ผ่านมาเราพยายามส่งเสริมในการจัดตั้งสถานีอัดประจุไฟฟ้า ซึ่งจะมีมากขึ้นๆ เรื่อย” พล.อ. ประยุทธ์กล่าว  นอกจากนี้ พล.อ. ประยุทธ์ ยังกล่าวถึงผลประโยชน์ที่ประเทศไทยจะได้รับจากการประชุมต่างๆ ทั้งการประชุม APEC การประชุมอาเซียน ว่าต้องได้ประโยชน์จากการประชุม คือการเจรจาข้อตกลงระหว่างกัน ทั้งกฎกติกา การปกครอง การอำนวยความสะดวก ปัจจุบันโลกได้เปลี่ยนเป็นดิจิทัลแล้ว ต้องใช้ดิจิทัลในการจัดการทั้งหมด ทั้งการค้าขาย เศรษฐกิจ และการบริหารจัดการ จึงได้ช่วยกันทำการประชาสัมพันธ์​ด้วย พร้อมย้ำว่าสิ่งดีๆ กำลังจะเกิดขึ้น ซึ่งต้องใช้เวลาในการก่อให้เกิดขึ้น  ,['Politics'],THE STANDARD TEAM,2022-11-15
ชมคลิป: โรงรับจำนำ vs. สินเชื่อจำนำทะเบียนรถยนต์ เลือกใช้อันไหนดี | เงินทองของจริง EP.92 | THE STANDARD, การขอสินเชื่อในระบบที่ง่ายและไวคงหนีไม่พ้นการจำนำ แต่ปัจจุบันมีอีกประเภทที่เรียกว่าสินเชื่อจำนำทะเบียนรถยนต์ ทั้งสองมีข้อดีข้อเสียแตกต่างกันอย่างไร เราควรเลือกแบบไหนถึงจะเหมาะสม  รายการ ‘เงินทองของจริง’ การเข้าสู่หน้าจอโทรทัศน์ครั้งแรกของ THE STANDARD ทางช่อง 7HD ทุกวันจันทร์-ศุกร์ เวลา 09.05-09.15 น. หลังรายการสนามข่าว 7 สี ดำเนินรายการโดย โค้ชหนุ่ม-จักรพงษ์ เมษพันธุ์ และ เคน-นครินทร์ วนกิจไพบูลย์  ชมคลิปอื่นๆ ที่น่าสนใจได้ที่ https://thestandard.co/video/,['เงินทองของจริง'],THE STANDARD TEAM,2022-11-15
"Toyota เคาะราคาขาย รถยนต์ไฟฟ้า Toyota bZ4X 1,836,000 บาท เผยเป็นการนำเข้าจากญี่ปุ่น และไทยมีโควตาปีนี้ไม่ถึง 50 คัน"," Toyota ประเทศไทย ได้ประกาศขาย รถยนต์ไฟฟ้า รุ่นแรกอย่างเป็นทางการสำหรับ ‘Toyota bZ4X’ โดยมีราคาอยู่ที่ 1,836,000 บาท ซึ่งรวมส่วนลดจากมาตรการของรัฐบาลแล้ว โดยนี่ถือเป็นราคาที่ไม่ได้เกินความคาดหมาย  “Toyota bZ4X เป็นรถถยนต์พลังงานแบตเตอรี่ไฟฟ้า BEV รุ่นแรกที่จำหน่ายภายใต้แบรนด์ Toyota รถรุ่นนี้จะเข้าร่วมนโยบายส่งเสริมโครงการผลิตรถยนต์ไฟฟ้า ซึ่งเป็นนโยบายของทางภาครัฐ เพื่อส่งเสริมการใช้รถยนต์ไฟฟ้าอย่างแพร่หลาย” โนริอากิ ยามาชิตะ กรรมการผู้จัดการใหญ่ บริษัท โตโยต้า มอเตอร์ ประเทศไทย จำกัด กล่าว ข่าวที่เกี่ยวข้อง: เบื้องต้นรถรุ่นดังกล่าวจะเป็นการนำเข้าจากญี่ปุ่น และยังไม่มีรายละเอียดอย่างทางการว่าจะมีการผลิตในไทยหรือไม่  Toyota bZ4X มีทั้งหมด 6 สี และจากสถานการณ์การผลิตที่มีจำนวนจำกัดทั่วโลกในปัจจุบัน จึงจะเปิดการจองให้ลูกค้าทั่วไปผ่านช่องทางออนไลน์เท่านั้นที่ http://store.toyota.co.th/register/bz4x ซึ่งมีการเผยว่าปีนี้ไทยมีโควตานำเข้าไม่ถึง 50 คัน  ยักษ์รถยนต์จากญี่ปุ่นระบุว่า Toyota bZ4X รับประกันแบตเตอรี่ไฟฟ้า 8 ปี หรือ 160,000 กิโลเมตร แล้วแต่ระยะใดถึงก่อน ตลอดจนแพ็กเกจขยายการรับประกันจาก 3 ปี หรือ 100,000 กิโลเมตร เป็น 5 ปี หรือ 150,000 กิโลเมตร แล้วแต่ระยะใดถึงก่อน พร้อมฟรีค่าแรงเช็กระยะ 5 ปี 10,000-100,000 กิโลเมตร เป็นต้น  Toyota ตั้งเป้าขายรถยนต์ไฟฟ้า 3.5 ล้านคันในปี 2030 แต่ปัจจุบัน bZ4X เป็นรุ่นที่ผลิตในปริมาณมากเพียงรุ่นเดียว ซึ่ง Toyota กำลังสำรวจทางเลือกอื่นๆ สำหรับรถยนต์ไฟฟ้าที่ผลิตในปริมาณมากขึ้น  กระนั้นรถยนต์ไฟฟ้ายังคงเผชิญกับความท้าทาย “ในภูมิภาคที่ต้องพึ่งพาเชื้อเพลิงฟอสซิลเป็นอย่างมาก รถยนต์ไฟฟ้าไม่ใช่ทางออกที่ดีที่สุดในการลดการปล่อยก๊าซคาร์บอนไดออกไซด์” ผู้บริหารระดับสูงของ Toyota กล่าว นอกจากนี้ สถานีชาร์จที่ยังไม่เพียงพอ และความจำเป็นที่จะต้องมีความก้าวหน้าทางเทคโนโลยีเพิ่มเติม ยังเป็นหนึ่งในความท้าทายหลักอีกด้วย","['Business', 'Business']",THE STANDARD WEALTH,2022-09-11
แพ้หลุดลุ่ย! เทสล่า ขายรถยนต์ได้ 3.33 แสนคัน แต่ทำ ‘กำไร’ ได้มากกว่า Toyota ถึง 8 เท่าต่อคัน ทั้งที่มียอดขายมากถึง 2.62 ล้านคัน," เทสล่า ไม่ได้เป็นเพียงบริษัทรถยนต์ที่ใหญ่ที่สุดในโลกเท่านั้น แต่การวิเคราะห์ล่าสุดของ Nikkei Asia พบว่า ยักษ์ใหญ่รถไฟฟ้าทำกำไรได้มากกว่า Toyota ถึง 8 เท่าต่อคัน ทั้งที่ยอดขายน้อยกว่ามาก  ไตรมาสเดือนสิงหาคม-ตุลาคม 2022 Tesla รายงานกำไรสุทธิ 3.29 พันล้านดอลลาร์ ในขณะที่ Toyota มีตัวเลขอยู่ที่ 4.342 แสนล้านเยน เทียบเท่ากับ 3.15 พันล้านดอลลาร์ ตามอัตราแลก 138 เยนต่อดอลลาร์ ข่าวที่เกี่ยวข้อง:  ความสำเร็จของ Tesla ส่วนใหญ่มาจากความสามารถในการทำกำไรของรถยนต์แต่ละคัน เทียบให้เห็นภาพ ในขณะที่ Toyota ขายได้ 2.62 ล้านคัน ซึ่งมากกว่า Tesla 7.6 เท่าที่ขายได้ 344,000 คัน  Toyota ทำยอดขายได้มากกว่าก็จริง แต่หากเทียบในแง่ของผลกำไรต่อคันจะพบว่าแพ้หลุดลุ่ย เพราะ Toyota มีกำไรสุทธิต่อคันอยู่ที่ 1,200 ดอลลาร์ น้อยกว่า 8 เท่าเมื่อเทียบกับ Tesla ที่มีกำไร 9,570 ดอลลาร์ต่อคัน  เชื่อกันว่า Tesla เป็นผู้นำอุตสาหกรรมในแง่ของกำไรสุทธิต่อรถยนต์ แซงหน้ารถยนต์หรูอย่าง Mercedes-Benz โดยกำไรต่อคันของ Tesla เพิ่มขึ้นอย่างรวดเร็วโดยเฉพาะตั้งแต่เดือนเมษายน-มิถุนายน 2021 นักลงทุนตอบรับการเพิ่มขึ้นเป็นอย่างดีและมาร์เก็ตแคปสูงกว่า Toyota ถึง 3 เท่า  ช่องว่างของทั้ง 2 แบรนด์มาจากกลยุทธ์ที่แตกต่างกันโดยสิ้นเชิง Toyota นำเสนอรถยนต์หลากหลายประเภท ตั้งแต่รถยนต์ที่ใช้น้ำมันเบนซินไปจนถึงรถยนต์ไฮบริด รถยนต์ไฟฟ้า และเซลล์เชื้อเพลิง และมีหลายขนาดและราคา  ในขณะเดียวกัน Tesla ได้มุ่งเน้นที่ EV เท่านั้น Model Y และ Model 3 มียอดขายมากกว่า 90% ซึ่งเพิ่มขึ้นเกือบสองเท่าในสองปี และด้วยความมั่นใจในแบรนด์ที่แข็งแกร่ง Tesla ไม่ลังเลที่จะขึ้นราคาเพื่อส่งต่อต้นทุนวัสดุที่สูงขึ้นให้กับลูกค้า นอกจากนี้ยังเริ่มเสนอซอฟต์แวร์ขับเคลื่อนด้วยตนเองซึ่งสามารถทำกำไรได้เพิ่มขึ้นอีก  Tesla ยังขายโดยตรงทางออนไลน์ ซึ่งเป็นวิธีการที่ให้อัตรากำไรที่สูงกว่าการขายผ่านตัวแทนจำหน่าย ขณะเดียวกัน ‘อีลอน มัสก์’ อวดมานานแล้วว่า Tesla ไม่จ่ายค่าโฆษณาแบบดั้งเดิม ซึ่งเป็นต้นทุนที่เพิ่มขึ้นสำหรับแบรนด์ของผู้ผลิตรถยนต์ทั่วไปตลอดหลายปีที่ผ่านมา  ในรายงานประจำปีของบริษัทปี 2021 Tesla เขียนว่า “ในอดีตเราสามารถสร้างการรายงานข่าวที่สำคัญของบริษัทและผลิตภัณฑ์ของเรา และเราเชื่อว่าเราจะทำเช่นนั้นต่อไป ความครอบคลุมของสื่อและการบอกต่อเป็นแรงผลักดันหลักสำหรับสร้างโอกาสในการขาย และช่วยให้เราบรรลุยอดขายโดยไม่ต้องโฆษณาแบบเดิมๆ และมีค่าใช้จ่ายทางการตลาดที่ค่อนข้างต่ำ”  ทางด้าน Toyota ตั้งเป้าขายรถยนต์ไฟฟ้า 3.5 ล้านคันในปี 2030 แต่ปัจจุบัน bZ4X เป็นรุ่นที่ผลิตในปริมาณมากเพียงรุ่นเดียว ซึ่ง Toyota กำลังสำรวจทางเลือกอื่นๆ สำหรับรถยนต์ไฟฟ้าที่ผลิตในปริมาณมากขึ้น  กระนั้นรถยนต์ไฟฟ้ายังคงเผชิญกับความท้าทาย “ในภูมิภาคที่ต้องพึ่งพาเชื้อเพลิงฟอสซิลเป็นอย่างมาก รถยนต์ไฟฟ้าไม่ใช่ทางออกที่ดีที่สุดในการลดการปล่อยก๊าซคาร์บอนไดออกไซด์” ผู้บริหารระดับสูงของ Toyota กล่าว นอกจากนี้ สถานีชาร์จที่ยังไม่เพียงพอ และความจำเป็นที่จะต้องมีความก้าวหน้าทางเทคโนโลยีเพิ่มเติม ยังเป็นหนึ่งในความท้าทายหลักอีกด้วย  ภาพ: Patrick Pleul – Pool / Getty Images :","['Business', 'Business']",ถนัดกิจ จันกิเสน,2022-08-11
เปิดเงื่อนไขซื้อ ‘รถยนต์ไฟฟ้า’ รัฐบาลช่วยจ่ายเงินอุดหนุนเท่าไร ลดภาษีกี่เปอร์เซ็นต์," เงื่อนไขการซื้อรถยนต์ไฟฟ้าในประเทศ หลังรัฐบาลสนับสนุนให้นำรถยนต์ไฟฟ้า (EV) เข้ามาจำหน่ายในไทย โดยอนุมัติงบประมาณ 2,923.397 ล้านบาท เพื่อดำเนินการตามมาตรดังกล่าว ซึ่งเมื่อวันที่ 30 พฤษภาคม 2565 ราชกิจจานุเบกษา เล่มที่ 139 ตอนพิเศษ 120 ง ได้ลงประกาศกรมสรรพสามิต เรื่องกำหนดหลักเกณฑ์ วิธีการ และเงื่อนไขการรับสิทธิตามมาตรการสนับสนุนการใช้ยานยนต์ไฟฟ้าประเภทรถยนต์และรถจักรยานยนต์  ทั้งนี้ มาตรการของรัฐในการสนับสนุนและส่งเสริมให้ใช้ยานยนต์ไฟฟ้าประเภทรถยนต์และรถจักรยานยนต์ โดยการลดอัตราหรือยกเว้นอากรขาเข้า การลดอัตราภาษีสรรพสามิต และการให้เงินอุดหนุนแก่ผู้ได้รับสิทธิตามมาตรการ เพื่อให้ราคารถยนต์และรถจักรยานยนต์แบบพลังงานไฟฟ้าจากแบตเตอรี่ (Battery Electric Vehicle: BEV) ลดลงใกล้เคียงกับราคารถยนต์และรถจักรยานยนต์ประเภทเครื่องยนต์สันดาปภายใน โดยค่ายรถยนต์จะต้องเซ็น MOU เข้าร่วมโครงการสนับสนุนรถยนต์ไฟฟ้า (BEV) ของรัฐบาลไทย จึงจะได้รับส่วนลดดังกล่าว ข่าวที่เกี่ยวข้อง: สำหรับส่วนลดที่จะได้มีดังนี้      ในส่วนรายละเอียดข้อสำคัญในประกาศฯ เงินอุดหนุนรถยนต์ไฟฟ้า ข้อ 11 เงินอุดหนุนที่มีสิทธิได้รับตามมาตรการสนับสนุนการใช้ยานยนต์ไฟฟ้า มีจำนวนตามหลักเกณฑ์และเงื่อนไขดังนี้  ขนาดความจุแบตเตอรี่ ตั้งแต่ 10 kWh แต่น้อยกว่า 30 kWh ได้รับเงินอุดหนุน 70,000 บาทต่อคัน  ขนาดความจุแบตเตอรี่ ตั้งแต่ 30 kWh ขึ้นไป ได้รับเงินอุดหนุน 150,000 บาทต่อคัน (เงื่อนไขหากนำเข้ารถยนต์ไฟฟ้า 100% มาขาย 1 คัน จะต้องผลิตในประเทศให้ได้จำนวน 1 เท่า ภายในปี 2567 หรือขยายระยะเวลาเป็นภายในปี 2568 แต่ต้องผลิต 1.5 เท่า จะเป็นรุ่นใดก็ได้ หากราคาขายปลีกไม่เกิน 2 ล้านบาท)  ข้อ 13 ผู้ได้รับสิทธิตามมาตรการสนับสนุนการใช้ยานยนต์ไฟฟ้าประเภทรถยนต์  ต้องผลิตชดเชยรุ่นใดก็ได้ จนครบตามจำนวนการนำเข้ามาในประเทศแบบสำเร็จรูปทั้งคัน ในอัตราส่วน 1 ต่อ 1 (นำเข้า 1 คัน ต้องผลิตคืน 1 คัน) ภายในวันที่ 31 ธันวาคม 2567 หรือในอัตราส่วน 1 ต่อ 1.5 (นำเข้า 1 คัน ผลิต 1.5 คัน) หากยืดระยะเวลาออกไปอีก 1 ปี หรือวันที่ 31 ธันวาคม 2568  ต้องผลิตชดเชยเฉพาะรุ่นที่นำเข้ามา จนครบตามจำนวนการนำเข้ามาในประเทศแบบสำเร็จรูปทั้งคัน ในอัตราส่วน 1 ต่อ 1 (นำเข้า 1 คัน ต้องผลิต 1 คัน) ภายในวันที่ 31 ธันวาคม 2567 หรือในอัตราส่วน 1 ต่อ 1.5 (นำเข้า 1 คัน ผลิต 1.5 คัน) หากยืดระยะเวลาออกไปอีก 1 ปี หรือวันที่ 31 ธันวาคม 2568  :","['Business', 'Economic']",THE STANDARD WEALTH,2022-03-11
ชมคลิป: แบรนด์ รถยนต์ไฟฟ้า จีนรุกหนักทั่วโลก ไทยขึ้นเป็น ‘ตลาดส่งออกหลัก’ อันดับ 3, การแข่งขันในอุตสาหกรรม รถยนต์ไฟฟ้า ยานยนต์ไฟฟ้า (EV) เข้มข้นต่อเนื่อง โดยเฉพาะการก้าวเข้ามาของบริษัท EV สัญชาติจีน เพื่อบุกตลาดทั่วโลก ท้าชนกับแบรนด์รถยนต์อื่นๆ ที่ครองตลาดมานาน เช่นเดียวกับประเทศไทยที่ก่อนหน้านี้เจ้าตลาดคือแบรนด์รถยนต์ของญี่ปุ่น แต่เมื่อเปลี่ยนเข้าสู่ยุคของ EV ดูเหมือนว่าความเป็นเจ้าตลาดของญี่ปุ่นกำลังถูกสั่นคลอน ติดตามรายละเอียดได้ในไฮไลต์นี้  ติดตาม รายการ Morning Wealth ทุกวัน จันทร์ – ศุกร์ เวลา 7.00-8.00 น. ทาง Facebook และ YouTube ของ THE STANDARD WEALTH  อัปเดตข่าวสารจากสำนักข่าวเศรษฐกิจ ธุรกิจ และการลงทุน โดยทีมข่าว THE STANDARD ได้ที่ https://thestandard.co/wealth/,"['News', 'Business', 'Business', 'Video']",THE STANDARD WEALTH,2022-03-11
‘ทีเอ็มบีธนชาต’ ผนึก ‘ธนชาตประกันภัย’ เปิดตัวประกัน รถยนต์ไฟฟ้า รุกตลาดแบงก์แอสชัวรันส์," ทีเอ็มบีธนชาตจับมือธนชาตประกันภัย รุกตลาดแบงก์แอสชัวรันส์ เปิดตัวประกัน รถยนต์ไฟฟ้า (รถ EV) และไฮบริด รับกระแสนิยมรถยนต์ไฟฟ้าที่สูงขึ้นต่อเนื่อง คิดเบี้ยเริ่มต้น 25,300 บาท เผยเล็งเพิ่มรับประกันรถ EV อีกหลายรุ่นในอนาคต  ชวมนต์ วินิจตรงจิตร รองประธานเจ้าหน้าที่บริหาร หัวหน้าบริหารผลิตภัณฑ์พันธมิตรทางธุรกิจกลุ่มลูกค้าบุคคล ทีเอ็มบีธนชาต กล่าวว่า กระแสความนิยมใช้รถยนต์ไฟฟ้า (EV) แบบไฮบริด (Hybrid) และไฮบริดแบบเสียบปลั๊ก (PHEV) ในไทยสูงขึ้นอย่างต่อเนื่อง โดยข้อมูลจากศูนย์วิเคราะห์เศรษฐกิจทีทีบีระบุว่า ยอดขายรถยนต์นั่งไฟฟ้าปี 2565 แตะ 8.4 หมื่นคัน หรือขยายตัว 539.7% เมื่อเทียบกับช่วงเดียวกันของปี 2564 ซึ่งสูงสุดเป็นประวัติการณ์ จากอานิสงส์มาตรการส่งเสริมการผลิตยานยนต์ไฟฟ้าในประเทศ รวมถึงราคาน้ำมันดิบที่อยู่ระดับสูงต่อเนื่อง ข่าวที่เกี่ยวข้อง: อย่างไรก็ดี จากการที่รถ EV ยังเป็นประเภทรถยนต์ที่ค่อนข้างใหม่ ทำให้กลุ่มธุรกิจประกันภัยผ่านช่องทางธนาคาร (แบงก์แอสชัวรันส์) ยังมีตัวเลือกประกันรถยนต์ไฟฟ้าไม่มากนัก ธนาคารจึงพัฒนาประกันรถยนต์ไฟฟ้าขึ้นมาเพื่อเป็นโซลูชันตอบโจทย์ความต้องการให้กับลูกค้าเพื่อให้มีชีวิตทางการเงินที่ดีขึ้น  “เราเชื่อมั่นว่าประกันรถยนต์ที่ถูกพัฒนาขึ้นเพื่อต่อยอดให้รับประกันเพิ่มในกลุ่มรถยนต์ไฟฟ้า EV และ PHEV ยี่ห้อ HAVAL, MG และ VOLVO ด้วยเบี้ยฯ เริ่มต้น 25,300 บาท จะได้รับการตอบรับที่ดีจากตลาดรถยนต์ไฟฟ้าที่เติบโตขึ้นอย่างรวดเร็ว โดยเฉพาะจากฐานลูกค้าสินเชื่อรถยนต์ของธนาคารที่สามารถเข้าถึงผลิตภัณฑ์ผ่านสาขาทีทีบีที่มีมากกว่า 600 สาขาทั่วประเทศ และในอนาคตยังมีแผนจะขยายการรับประกันภัยรถยนต์ไฟฟ้ารุ่นอื่นๆ เพิ่มเติมอีก” ชวมนต์กล่าว  ด้าน วิชินี โอรพันธ์ ประธานเจ้าหน้าที่สายงานขาย บริษัท ธนชาตประกันภัย กล่าวว่า จากการหารือร่วมกับทางทีทีบี ธนชาตประกันภัยได้วิจัยผลิตภัณฑ์ประกันภัยรถยนต์ไฟฟ้าในตลาด และพัฒนาประกันรถยนต์ประเภท 1 ‘มอเตอร์ 1 ซิงเกิ้ล เรท จัดเต็ม’ เพื่อรองรับรถ EV เนื่องจากพบว่าลูกค้ากลุ่มนี้มีความกังวล 2 เรื่องหลัก คือ    ขณะเดียวกันยังเพิ่มความคุ้มครองภายหลังอุบัติเหตุรถชนให้ลูกค้าอุ่นใจยิ่งขึ้น โดยมีเงินชดเชยรายได้ให้ผู้ขับขี่และผู้โดยสารระหว่างพักรักษาตัวในโรงพยาบาล 1,500 บาทต่อวัน ไม่เกิน 30 วัน สูงสุด 7 คน และเงินชดเชยค่าเดินทางกรณีส่งรถเข้าซ่อม 1,500 บาทต่อครั้ง ได้ถึง 3 ครั้งต่อปี ไม่ว่าจะเป็นฝ่ายผิดหรือฝ่ายถูก ​และหากต้องการรถยนต์ใช้ระหว่างซ่อม มีการประสานกับพันธมิตรชั้นนำแนะนำบริการรถเช่าที่มีคุณภาพในราคาพิเศษ  “เรามีความพร้อมดูแลลูกค้าประกันภัยรถยนต์ทุกประเภท จึงอยากให้ลูกค้ารถยนต์ไฟฟ้าเชื่อมั่นว่าจะได้รับการดูแลที่ดีตามมาตรฐาน สามารถแจ้งอุบัติเหตุผ่านช่องทาง Line Official Account ‘ธนชาตประกันภัย’ ได้ตลอด 24 ชั่วโมง เพียงกดแจ้งเคลมและส่งพิกัดจุดเกิดอุบัติเหตุ ก็จะได้รับงานบริการโดยเร็วที่สุดจากศูนย์อำนวยการช่วยเหลือ​ (War Room) ที่มีเจ้าหน้าที่ซึ่งผ่านการอบรมและมีความรู้ความเข้าใจเทคโนโลยี EV โดยเฉพาะ” วิชินีกล่าว  นอกจากนี้บริษัทยังมีแผนที่จะขยายความพร้อมในการดูแลรถยนต์ไฟฟ้าที่จะเพิ่มขึ้นอีกในอนาคต โดยมีโปรแกรมยกระดับงานบริการดูแลงานซ่อมของรถยนต์ไฟฟ้าร่วมกับอู่รถยนต์ในเครือที่มีกว่า 500 แห่งทั่วประเทศ เพื่อเป็นการสนับสนุนและตอบสนองนโยบายภาครัฐที่ต้องการผลักดันให้คนใช้รถยนต์ไฟฟ้าเพิ่มมากขึ้น","['Economic', 'Business']",ดำรงเกียรติ มาลา,2022-02-11
อนาคตเริ่มมืดมน ปัญหาชิปยืดเยื้อ Toyota เผย กำไรลดลง 25% ต่ำกว่าคาด หลังลดเป้าการผลิตรถยนต์ซ้ำแล้วซ้ำเล่า, อุตสาหกรรมรถยนต์กุมขมับ เจอปัญหาชิปยืดเยื้อ Toyota เผย กำไรลดลง 25% ต่ำกว่าที่คาดการณ์ หลังลดเป้าการผลิตรถยนต์ซ้ำแล้วซ้ำเล่า  สำนักข่าว Reuters รายงานว่า Toyota Motor Corporation ผู้ผลิตรถยนต์รายใหญ่ของญี่ปุ่น ประกาศผลกำไรสุทธิในช่วงเดือนเมษายน สิ้นสุดเดือนกันยายน 2022 ลดลงเหลือ 3.79 พันล้านดอลลาร์ ซึ่งต่ำกว่าที่คาดการณ์ไว้ 25% หลักๆ มาจากการลดเป้าหมายการผลิตประจำปีลง เพราะต้องบริหารจัดการเรื่องต้นทุนที่เพิ่มขึ้น รวมถึงการขาดแคลนชิปหรือเซมิคอนดักเตอร์อย่างต่อเนื่อง  คาซูนาริ คุมาคุระ หัวหน้ากลุ่มจัดซื้อ Toyota กล่าวว่า  ขณะนี้เป็นเรื่องยากที่จะคาดการณ์ว่าอนาคตจะเป็นอย่างไร หลังจากผลกำไรประจำไตรมาสลดลงติดต่อกัน ซึ่งเป็นสิ่งที่ธุรกิจกำลังเผชิญและต้องหากลยุทธ์ให้กลับมาเติบโตได้  ย้อนกลับไปในช่วงการระบาดของโควิด Toyota มีข้อได้เปรียบในการจัดการระบบซัพพลายเชน แต่ต้องมาสะดุดกับการขาดแคลนชิปที่ยืดเยื้อมาตั้งแต่ต้นปี ทำให้บริษัทต้องลดเป้าหมายการผลิตรายเดือนซ้ำแล้วซ้ำเล่า และยังไม่สามารถคาดการณ์ได้ว่าปัญหาชิปจะปรับตัวดีขึ้นเมื่อไร  ข่าวที่เกี่ยวข้อง:  ทั้งนี้ ทั่วโลกยังเจอปัญหาการขาดแคลนชิป สาเหตุหลักๆ มาจากการล็อกดาวน์โควิด ทำให้โรงงานผลิตหยุดชะงักและฟื้นตัวได้ช้า ซึ่งส่วนใหญ่ผู้ผลิตชิปได้จัดลำดับความสำคัญให้กับกลุ่มสินค้าอิเล็กทรอนิกส์ เช่น สมาร์ทโฟนและคอมพิวเตอร์ก่อนเป็นอันดับแรก  คาซูนาริกล่าวต่อว่า สำหรับ Toyota เองยังขาดแคลนชิปและส่วนประกอบอื่นๆ ไปอีกหลายเดือน และในปี 2022 คาดว่าจะผลิตรถยนต์ได้ 9.2 ล้านคัน ลดลงจากที่คาดการณ์ไว้ก่อนหน้านี้ 9.7 ล้านคัน แต่ยังมากกว่าการผลิตใน 2021 ประมาณ 8.6 ล้านคัน  เช่นเดียวกับที่ Reuters รายงานเมื่อเดือนที่แล้วว่า Toyota ได้แจ้งซัพพลายเออร์หลายรายว่า บริษัทกำหนดเป้าหมายการผลิตรถยนต์ทั่วโลก 9.5 ล้านคัน และอาจลดลงได้อีก ขึ้นอยู่กับอุปทานของแผ่นเหล็ก แม่เหล็กไฟฟ้า  ท่ามกลางความมืดมน ทำให้ราคาหุ้น Toyota ปรับตัวลดลง 1.9% แน่นอนว่าทำให้นักวิเคราะห์บางคนรู้สึกผิดหวังกับประสิทธิภาพการทำงานของบริษัท อย่างไรก็ตาม นักวิเคราะห์ยังคงมองว่ามีปัจจัยบวกอีกหลายด้านที่อาจมากอบกู้สถานการณ์ให้แก่ Toyota ได้ เช่น ค่าเงินเยน  “เห็นได้จากเงินเยนที่ร่วงลงประมาณ 30% เมื่อเทียบกับดอลลาร์สหรัฐ ซึ่งประโยชน์ของเงินเยนอ่อนค่าทำให้ยอดขายในต่างประเทศมีมูลค่ามากขึ้น และน่าจะช่วยเข้ามาชดเชยต้นทุนการผลิตที่สูงขึ้นได้”  :,"['Business', 'Business']",จิรันธนิน ภูพนาแสง,2022-01-11
ตลาดรถยนต์อีวีแข่งเดือด! ค่าย MG เตรียมเปิดตัว ‘All-New MG4’ ในไทยปลายปีนี้ ราคาเริ่มต้น 1.1 ล้านบาท," ‘All-New MG4’ รถยนต์ไฟฟ้า 100% จากค่าย MG เตรียมเปิดตัวในประเทศไทยปลายปีนี้ และเริ่มจำหน่ายรวมถึงส่งมอบในปีหน้าด้วยราคา 1.1-1.3 ล้านบาท  All-New MG4 หรือ MG4 EV คือรถยนต์ไฟฟ้า 100% จากค่าย MG ที่เพิ่งเปิดตัวในยุโรปในราคาเริ่มต้น 1.1 ล้านบาท โดยเป็นรถ Hatchback 5 ประตูขนาดกลาง รถยนต์ไฟฟ้า 100% เปิดตัวครั้งแรกเมื่อเดือนมิถุนายน 2022 ในประเทศจีน ใช้ชื่อว่า MG Mulan แต่ในยุโรปใช้ชื่อว่า MG4 EV  สำหรับตัวรถขับเคลื่อนด้วยมอเตอร์ไฟฟ้า 100% ชาร์จไฟเต็ม 1 ครั้งสามารถวิ่งไกลถึง 450 กิโลเมตร ถูกพัฒนาขึ้นบนแพลตฟอร์ม MSP (Modular Scalable Platform) ที่พัฒนาโดยเครือ SAIC Motor ที่พร้อมมอบประสิทธิภาพการขับขี่ด้วยไฟฟ้าที่น่าประทับใจ การขับขี่ที่ยอดเยี่ยม และระบบช่วยเหลือการขับขี่อันล้ำสมัย ในยุโรปราคาจำหน่ายเริ่มที่ 25,995-31,495 ปอนด์ หรือประมาณ 1.1-1.3 ล้านบาท ข่าวที่เกี่ยวข้อง: ในส่วนของรูปแบบตัวถัง C-Segment Hatchback จากต้นแบบ MG CyberE (รหัสโครงการ EH32) สร้างบนพื้นฐานแพลตฟอร์มใหม่ SAIC Nebula Pure Electric Platform ที่พัฒนามาเพื่อเป็นรถยนต์ไฟฟ้า 100% ความยาว 4,287 มิลลิเมตร กว้าง  1,836 มิลลิเมตร สูง 1,504 มิลลิเมตร ระยะฐานล้อ Wheelbase 2,705 มิลลิเมตร ขุมพลังของ MG4 EV ขับเคลื่อนด้วยมอเตอร์ไฟฟ้า 100% มีให้เลือก 2 ขนาดแบตเตอรี่ คือ Standard และ Long Range  Standard Range มอเตอร์ไฟฟ้าขนาด 170 แรงม้า แรงบิดสูงสุด 250 นิวตันเมตร แบตเตอรี่ 51 kWh ขับเคลื่อนล้อหลัง  ตัวเลขเคลมจากโรงงาน อัตราเร่ง 0-100 กิโลเมตรต่อชั่วโมง ภายใน 7.5 วินาที Top Speed ความเร็วสูงสุด 161 กิโลเมตรต่อชั่วโมง และวิ่งระยะไกลสุด 350 กิโลเมตร (มาตรฐาน WLTP)  ด้าน Long Range มอเตอร์ไฟฟ้าขนาด 203 แรงม้า แรงบิดสูงสุด 250 นิวตันเมตร แบตเตอรี่ 64 kWh ขับเคลื่อนล้อหลัง อัตราเร่ง 0-100 กิโลเมตรต่อชั่วโมง ภายใน 7.7 วินาที Top Speed ความเร็วสูงสุด 161 กิโลเมตรต่อชั่วโมง และวิ่งระยะไกลสุด 452 กิโลเมตร (มาตรฐาน WLTP)  การชาร์จไฟฟ้า หัวชาร์จ Type 2 / CCS Combo พร้อมระบบจ่ายกระแสไฟ V2L (Vehicle to Load) 2200W จ่ายพลังงานจากรถสู่เครื่องใช้ไฟฟ้าอื่นๆ ได้  กระแสสลับ AC รองรับสูงสุด 7kW ใช้เวลา 7 ชั่วโมง 30 นาที กระแสตรง DC รองรับสูงสุด 117kW ใช้เวลา 39 นาที  Long Range กระแสสลับ AC รองรับสูงสุด 7kW ใช้เวลา 9 ชั่วโมง กระแสตรง DC รองรับสูงสุด 135kW ใช้เวลา 35 นาที  MG4 EV มาพร้อมอุปกรณ์อำนวยความสะดวก ระบบความปลอดภัย และช่วยเหลือการขับขี่เต็มระบบ ไม่ว่าจะเป็นหน้าจอกลางระบบสัมผัส Touchscreen ขนาด 10.25 นิ้ว, รองรับ Apple CarPlay / Android Auto, ที่ชาร์จโทรศัพท์แบบไร้สาย Wireless Charger, ปุ่มเลือกเกียร์แบบ Rotary Gear Selector, ระบบเบรก ABS / EBD / EBA, ถุงลมนิรภัย 6 ตำแหน่ง (คู่หน้า-ด้านข้าง-ม่านนิรภัย) และกล้องมองภาพรอบคัน 360 องศา เป็นต้น  ทั้งนี้ สำหรับประเทศไทย MG4 EV เตรียมลุ้นมาโชว์ตัวปลายปี 2022 โดยคาดว่าจะเปิดราคา และเริ่มส่งมอบต้นปี 2023 เป็นต้นไป","['Business', 'Business']",THE STANDARD WEALTH,2022-10-26
Leslie Jordan เสียชีวิตจากอุบัติเหตุทางรถยนต์ด้วยวัย 67 ปี ท่ามกลางความโศกเศร้าของเพื่อนร่วมวงการบันเทิง," เมื่อวันจันทร์ที่ผ่านมา (24 ตุลาคม) เกิดข่าวที่ทำให้เหล่าคนวงการบันเทิงและแฟนๆ สะเทือนใจเป็นอย่างมาก เมื่อมีการรายงานว่านักแสดงอารมณ์ดี Leslie Jordan (เลสลี่ จอร์แดน) เสียชีวิตลงอย่างกะทันหันด้วยวัย 67 ปี จากอุบัติเหตุรถยนต์ที่เกิดขึ้น ณ ฮอลลีวูด แคลิฟอร์เนีย  Leslie Jordan เป็นนักแสดงที่โลดแล่นอยู่ในวงการฮอลลีวูดมายาวนาน ทั้งในฐานะนักแสดงและนักเขียนบท โดยมีผลงานที่โด่งดังอย่าง Heart Afire, American Horror Story, Call Me Kat และยังเคยได้รับรางวัล Emmy Awards จากการแสดงซิตคอมที่ได้รับความรักจากผู้ชมมากมายอย่าง Will & Grace ในปี 2006 ซึ่งเมื่อมีการรายงานข่าวการเสียชีวิตของเขา เหล่าเซเลบริตี้ต่างก็ออกมาแสดงความไว้อาลัยต่อ Leslie Jordan กันอย่างล้นหลาม ไม่ว่าจะเป็นคนสนิทอย่าง Dolly Parton ที่เขียนข้อความถึงเพื่อนผู้ล่วงลับว่า  “ฉันเจ็บปวดและช็อกราวกับว่าฉันสูญเสียครอบครัวไป Leslie กับฉันมีความผูกพันที่พิเศษสุด และฉันคิดว่าโลกใบนี้ก็มีความรู้สึกผูกพันที่พิเศษกับเขาด้วยเช่นกัน ฉันรู้ว่าผู้คนมักจะพูดว่า ‘ทุกคนจะคิดถึงเขา’ แต่ในกรณีนี้ ไม่มีคำพูดไหนที่จะจริงแท้ไปมากกว่านั้นแล้ว ทุกคนที่เคยรู้จักเขาเป็นการส่วนตัว หรือเคยได้รับความสนุกสนานจาก Leslie จะรู้สึกคิดถึงเขาทั้งนั้น หลับให้สบายนะน้องรัก”  เพื่อนร่วมงานอย่าง Sean Hayes ที่เคยแสดงซิตคอม Will & Grace เคียงข้าง Leslie Jordan ก็ออกมาโพสต์ข้อความถึงเขาว่า “ใจของผมแตกสลาย Leslie Jordan เป็นหนึ่งในคนที่ตลกที่สุดที่ผมร่วมงานด้วยอย่างสนุกสนาน ทุกคนที่เคยเจอเขาต่างก็รักเขากันทั้งนั้น จะไม่มีคนแบบเขาอีกแล้ว บุคคลผู้เต็มไปด้วยความสามารถและหัวใจอันยิ่งใหญ่ Leslie ทุกคนจะคิดถึงคุณ เพื่อนรักของผม”  นอกจากนั้นยังมี Cardi B, Dylan McDermott จาก American Horror Story, Lynda Carter, Eric McCormack, นักเขียนบทเจ้าของรางวัลออสการ์ Dustin Lance Black และคนดังอีกมากมายที่เขียนข้อความอาลัยถึง Leslie Jordan ด้วยเช่นกัน  ภาพ: gettyimages :","['TV & Entertainment', 'POP']",พิมพ์ คำภีร์,2022-10-25
‘Tesla’ ประกาศหั่นราคาขายในตลาดจีน 9% กูรูหวั่นจุดชนวนสงครามราคารถยนต์ไฟฟ้า," Tesla ผู้ผลิตรถยนต์ไฟฟ้าชั้นนำสัญชาติสหรัฐฯ ประกาศปรับลดราคาเริ่มต้นของรถยนต์ Tesla รุ่นโมเดล 3 และโมเดล Y ในตลาดจีนมากถึง 9% สวนทิศทางเทรนด์ของอุตสาหกรรมรถยนต์ไฟฟ้า (EV) ที่ราคาปรับเพิ่มสูงขึ้น ท่ามกลางความกังวลที่สัญญาณความต้องการในตลาดรถ EV จีนกำลังอ่อนแอลง  สำนักข่าว Reuters รายงานว่า ทาง Tesla โพสต์ความเคลื่อนไหวดังกล่าวในเว็บไซต์ของบริษัทในจีนเมื่อวันจันทร์ที่ผ่านมา (24 ตุลาคม) โดยนับเป็นครั้งแรกของปี 2022 ที่ทาง Tesla ประกาศลดราคาขาย และมีขึ้นหลังจากที่บริษัทเริ่มจำกัดข้อเสนอด้านประกันภัยในเดือนกันยายนที่ผ่านมา ข่าวที่เกี่ยวข้อง: การหั่นราคาขายครั้งนี้ยังมีขึ้นหลังจากที่ อีลอน มัสก์ ประธานเจ้าหน้าที่บริหารและผู้ก่อตั้ง Tesla ออกมาแสดงความเห็นในสัปดาห์ที่แล้วเกี่ยวกับภาวะถดถอยที่เกิดขึ้นในจีนและยุโรป ซึ่งเกรงว่าอาจจะทำให้ Tesla พลาดเป้ายอดส่งมอบรถยนต์ในปีนี้ได้  ด้านธนาคาร China Merchants Bank International (CMBI) กล่าวว่า การประกาศหั่นราคาของ Tesla มีขึ้นในช่วงเวลาที่การแข่งขันในตลาดรถยนต์ไฟฟ้าจีนทวีความดุเดือดมากขึ้น โดยเฉพาะแนวโน้มที่บรรดาคู่แข่งเดินหน้าเติบโตมากขึ้นเรื่อยๆ  บรรดานักวิเคราะห์คาดการณ์ว่า ยอดขายของ Tesla ในปี 2023 มีโอกาสลดลงเนื่องจากสภาวะเศรษฐกิจชะลอตัวในจีนทำให้ความต้องการบริโภคลดลง บวกกับการที่ผู้ผลิตรถยนต์ไฟฟ้าสัญชาติจีนรายอื่นๆ เข้ามาตีตลาดมากขึ้น โดย Shi Ji นักวิเคราะห์ของ CMBI แสดงความกังวลว่า การหั่นราคาของ Tesla อาจทำให้เกิดสงครามราคาในตลาดรถยนต์ไฟฟ้า EV ของจีน  ขณะที่ก่อนหน้านี้เมื่อสัปดาห์ที่แล้ว ทีมนักวิเคราะห์รายอื่นๆ ของ CMBI เพิ่งออกโรงเตือนว่า แนวโน้มการแข่งขันในตลาด EV ในปี 2023 ที่เพิ่มมากขึ้น พร้อมคาดการณ์ว่าปีหน้าจะเป็นช่วงเวลาที่สถานการณ์โดยรวมของตลาด EV มีโอกาสที่ยอดขายโดยรวมของรถ EV และรถยนต์ไฮบริดจะลดลงต่ำกว่า 50%  ทั้งนี้ ทาง Tesla ได้ประกาศปรับลดราคารถยนต์ของบริษัทที่ขายในประเทศจีนเมื่อปีที่แล้ว เพื่อพยายามรักษาความสามารถในการแข่งขันในตลาดจีน ในขณะที่ตลาดที่มีขนาดใหญ่ที่สุดของ Tesla อย่างสหรัฐอเมริกา บริษัทกลับปรับราคาเพิ่มขึ้น เพื่อชดเชยกับต้นทุนวัตถุดิบที่สูงขึ้น  ทั้งนี้ ข้อมูลล่าสุดที่มีการเปิดเผยเมื่อวันจันทร์ที่ผ่านมา (24 ตุลาคม) พบว่ายอดค้าปลีกในจีนเติบโต 2.5% ในเดือนกันยายน ต่ำกว่าที่คาดไว้ว่าจะเพิ่มขึ้น 3.3% และน้อยกว่าครึ่งของการเติบโต 5.4% ในเดือนสิงหาคม  แม้ว่าบรรดาผู้ผลิตรถยนต์ไฟฟ้าของสหรัฐฯ กับจีนรายอื่นๆ จะปรับขึ้นราคาขายรถยนต์ไฟฟ้าของบริษัทตัวเองตั้งแต่ปีที่แล้วหลายครั้ง เพื่อรับมือกับต้นทุนวัตถุดิบที่มีการปรับตัวเพิ่มขึ้นเรื่อยๆ แต่ทาง Tesla ก็ยังสามารถเดินหน้าหั่นราคาขายในตลาดจีนได้ ส่วนหนึ่งน่าจะเป็นเพราะบริษัทได้รับเงินอุดหนุนจากภาครัฐฯ บวกกับการที่กระบวนการผลิตของโรงงาน Tesla ในนครเซี่ยงไฮ้เริ่มเข้าที่เข้าทางมากขึ้น และระบบห่วงโซ่อุปทานเริ่มกลับมามีเสถียรภาพมากขึ้น เพราะทางการจีนผ่อนคลายการใช้นโยบาย Zero-COVID  ข้อมูลจากเว็บไซต์ Tesla ในจีนระบุว่า ราคาเริ่มต้นสำหรับรถยนต์ซีดาน โมเดล 3 ลดลงเหลือ 265,900 หยวน จาก 279,900 หยวน ขณะที่รถยนต์อเนกประสงค์ โมเดล Y ลดลงเหลือ 288,900 หยวน จาก 316,900 หยวน  ทั้งนี้ เมื่อต้นปีที่ผ่านมา Tesla ได้จัดการอัปเกรดโรงงานผลิตในเซี่ยงไฮ้ ช่วยให้บริษัทสามารถทำสถิติสูงสุดในการส่งมอบรถยนต์ EV จำนวน 83,135 คันได้ในเดือนกันยายนที่ผ่านมา นับเป็นการสร้างสถิติการส่งออกสูงสุดสำหรับโรงงานเซี่ยงไฮ้นับตั้งแต่เริ่มผลิตในเดือนธันวาคม 2019  ข้อมูลจากสมาคมรถยนต์โดยสารจีน (China Passenger Car Association) เปิดเผยว่า ปัจจุบัน Tesla ถือเป็นผู้ผลิตรถยนต์ EV ที่ขายดีที่สุดเป็นอันดับที่ 3 ของจีน รองจาก BYD Motor และ SAIC-GM-Wuling อีกทั้งยังเป็นผู้เล่นต่างชาติเพียงรายเดียวในบรรดา 15 บริษัทผู้ผลิตรถยนต์ไฟฟ้ายอดนิยมในตลาดจีน  ด้านสถานีโทรทัศน์ CNBC รายงานว่า หุ้นของ Tesla ปรับตัวลดลงมากถึง 7% ในช่วงเช้าวานนี้ (24 ตุลาคม) ก่อนที่จะฟื้นกลับมาได้ในช่วงบ่าย แต่ก็ยังปิดตลาดปรับตัวในแดนลบมากกว่า 1%  :","['Business', 'Business']",THE STANDARD WEALTH,2022-10-25
World Cup 2022 กาตาร์จับมือ Hyundai ใช้รถยนต์ระบบไฟฟ้ารับ-ส่งแขกและทีมงาน ตามนโนบายคาร์บอนเป็นศูนย์," โลกกำลังให้ความสำคัญการเรื่อง Sustain และ 2022 World Cup หรือ ฟุตบอลโลกปี 2022 ก็ไม่พลาดประเด็นนี้เช่นกัน  อีกไม่กี่อึดใจ การแข่งขันฟุตบอลโลกปี 2022 จะเริ่มขึ้นแล้ว และกาตาร์เอง ในฐานะเจ้าภาพก็มีแผนจัดการแข่งขันฟุตบอลโลก FIFA World Cup ที่ปราศจากคาร์บอนเป็นครั้งแรก และด้วยเหตุนั้น ทางกาตาร์จึงทำสัญญากับผู้ผลิตรถยนต์รายใหญ่ Hyundai ในการจัดหารถยนต์ไฟฟ้าและรถบัสไฟฟ้าจำนวน 236 คัน เพื่อใช้ขับส่งแขก VIP ทีมงาน นักกีฬา รวมถึงนักข่าว เพื่อใช้เดินทางไปรอบสนาม ตามกลยุทธ์ความยั่งยืนของ FIFA World Cup Qatar 2022 หรือ FIFA World Cup Qatar 2022 Sustainability Strategy  โดยรสบัสและรถยนต์ไฟฟ้าของ Hyundai บางส่วนที่นำมาใช้ในงานจะได้แก่รุ่น Genesis GV70 EV, Genesis G80 EV, Hyundai IONIQ 5, Elec City ฯลฯ โดยรถ EV เหล่านี้จะใช้ในการขนส่ง VIP และพนักงาน ขณะที่รถบัส Elec City จะใช้สำหรับสื่อ และเพื่อให้การใช้งานเป็นไปอย่างราบรื่น ทาง Hyundai ยังเตรียมรถยนต์ IONIQ 5 EV จำนวน 2 คัน เพื่อใช้ในกรณีชาร์จฉุกเฉินผ่านระบบ Vehicle-to-Load  นอกจากนี้ ทาง FIFA จัดทำที่ชาร์จไฟจำนวนมากที่สามารถชาร์จ EV ได้สูงถึง 150 กิโลวัตต์ที่โรงจอดรถอีกด้วย  สำหรับการแข่งขันฟุตบอลโลก 2022 หรือ FIFA World Cup 2022 จะจัดขึ้นระหว่างวันที่ 20 พฤศจิกายน – 18 ธันวาคม ณ ประเทศกาตาร์  :","['SUSTAIN UPDATE', 'Travel', 'POP']",พลอยจันทร์ สุขคง,2022-10-23
"ปัญหาชิปขาดตลาดลากยาว ‘Toyota’ ลดการผลิตรถยนต์ทั่วโลกเหลือ 850,000 คัน พร้อมปรับเป้าต่ำกว่าแผนที่วางไว้ 9.7 ล้านคัน"," Toyota เผชิญวิกฤตขาดแคลนชิปหนัก ประกาศปรับเป้าผลิตรถยนต์ต่ำกว่าแผนที่วางไว้คงไม่ถึง 9.7 ล้านคัน พร้อมลดปริมาณการผลิตทั่วโลกในช่วง 3 เดือนสุดท้ายเหลือ 850,000 คัน  Nikkei Asia รายงานว่า Toyota Motor Corporation ประกาศเมื่อสัปดาห์ที่ผ่านมาว่า อัตราการผลิตรถยนต์ทั่วโลกในปีงบประมาณสิ้นสุดเดือนมีนาคม 2022 จะต่ำกว่าเป้าหมายที่วางแผนไว้ 9.7 ล้านคัน เนื่องจากมีการขาดแคลนชิปหรือที่เรียกว่าเซมิคอนดักเตอร์  หากย้อนกลับไปในช่วงเดือนกันยายนที่ผ่านมา Toyota ยืนยันว่าจะไม่มีการปรับเป้าการผลิตรถยนต์ที่วางแผนไว้ที่ 9.7 ล้านคัน อย่างไรก็ตาม ท้ายที่สุด Toyota ก็ต้องปรับแผนให้สอดคล้องกับสถานการณ์ ข่าวที่เกี่ยวข้อง: โดยปัจจุบันบริษัทอยู่ระหว่างตรวจสอบจำนวนชิปในแต่ละฐานการผลิต ซึ่งหากย้อนไปในปีงบประมาณ ปี 2021 Toyota มีจำนวนชิปที่รองรับการผลิตได้ 8.18 ล้านคัน และในปี 2022 ผลิตได้ 8.56 ล้านคัน  เรียกได้ว่าแผนการผลิตรถยนต์ทั้งปีของ Toyota ลดลง 3% หรือลดลงจากแผนเดิมประมาณ 300,000 คัน และนอกจากจะขาดแคลนชิปแล้ว Toyota ยังได้รับผลกระทบจากการแพร่ระบาดของโควิดในเอเชียตะวันออกเฉียงใต้  ทั้งนี้ ต้องรอประเมินอีกครั้งเพราะยังมีข้อจำกัดในประเทศจีนที่มีการล็อกดาวน์ในเซี่ยงไฮ้ ทำให้ผู้ผลิตดำเนินการได้ยากขึ้น  นอกจากนี้ระหว่างเดือนตุลาคมถึงธันวาคม Toyota ยังลดปริมาณการผลิตทั่วโลกเหลือเฉลี่ย 850,000 คัน จากปัญหาการขาดแคลนชิป โดยในจำนวนนี้คาดว่าจะผลิตที่ 250,000 คันในญี่ปุ่น และอีก 550,000 คันในต่างประเทศ  :","['Business', 'Business']",จิรันธนิน ภูพนาแสง,2022-10-21
‘อีลอน มัสก์’ บอกว่า มีความเป็นไปได้ที่ Tesla จะมีมาร์เก็ตแคปใหญ่กว่า Apple พร้อมชี้ถึงการซื้อรถยนต์เบนซินคันใหม่เป็นเรื่องไม่สมควร ด้วยโลกกำลังมุ่งสู่ EV," ในระหว่างแถลงผลประกอบการประจำไตรมาส 3 ‘อีลอน มัสก์’ ประธานเจ้าหน้าที่บริหารของ Tesla ได้ตอบคำถามหลากหลาย ไม่ว่าจะเป็นความกังวลด้านเศรษฐกิจมหภาค ทิศทางธุรกิจ ตลอดจนสิ่งที่เขาประเมินในอนาคต  Tesla รายงานรายได้ประจำไตรมาส 3/2022 อยู่ที่ 2.145 หมื่นล้านดอลลาร์ และมีกำไรสุทธิ 3.33 พันล้านดอลลาร์ โดยหลังจากรับรู้ผลประกอบการหุ้นได้ลดลงราว 5% ซึ่ง Tesla ได้สูญเสียมาร์เก็ตแคปไปแล้ว 45% ในปีนี้ ข่าวที่เกี่ยวข้อง: มัสก์ย้ำว่า โรงงานต่างๆ กำลังผลิตด้วยความเร็วเต็มที่ โดยจะส่งมอบรถยนต์ทุกคันที่ผลิตขึ้น และรักษาอัตรากำไรจากการดำเนินงานให้แข็งแกร่ง ซึ่ง Tesla ยังคง “ตั้งตารอที่จะทำลายสถิติในไตรมาสที่ 4”  รายงานก่อนหน้านี้ของ Tesla ระบุว่าได้ส่งมอบรถยนต์ 344,000 คันในไตรมาสที่ 3 เพิ่มขึ้น 42% จากปีที่แล้ว แต่จำเป็นต้องส่งมอบรถยนต์อีก 495,000 คันในไตรมาสที่ 4 เพื่อให้บรรลุเป้าหมายการเติบโต 50%  ขณะเดียวกัน Tesla มีแผนที่จะซื้อหุ้นคืนด้วยมูลค่า 5 พันล้าน – 1 หมื่นล้านดอลลาร์ในปีหน้า แต่ต้องรอการอนุมัติจากคณะกรรมการก่อน  เขายังกล่าวในแง่ดีว่า “ผมมีความเห็นว่าเราสามารถเหนือกว่า Apple ได้ในแง่ของมาร์เก็ตแคป อันที่จริงผมเห็นเส้นทางที่เป็นไปได้สำหรับ Tesla ที่จะมีมูลค่ามากกว่า Apple และ Saudi Aramco รวมกัน แต่นั่นไม่ได้หมายความว่ามันจะเกิดขึ้นหรือจะเป็นเรื่องง่าย”  ถึง Tesla จะมียอดขายที่เป็นเศษเสี้ยวของบริษัทรถยนต์ขนาดใหญของโลก แต่ดูแคลนไม่ได้เลย เพราะ Tesla เป็นผู้ผลิตรถยนต์ที่มีมูลค่ามากที่สุดในโลก ซึ่งมีมูลค่ามากกว่าผู้ผลิตรถยนต์รายใหญ่ที่สุด 10 รายรวมกันในแง่ของปริมาณการขาย  ในแง่ของปัญหาเศรษฐกิจมหภาคที่ส่งผลกระทบต่อธุรกิจของ Tesla ทั้งในและนอกประเทศจีน มัสก์กล่าวว่า จีนกำลังประสบกับภาวะถดถอย ซึ่งส่วนใหญ่อยู่ในตลาดอสังหาริมทรัพย์ ส่วนยุโรปก็มีภาวะถดถอยอันเกิดขึ้นจากวิกฤตพลังงาน  อเมริกาเหนือยังมีทิศทางที่ดี แต่ถึงอย่างนั้นมัสก์ก็ได้วิจารณ์ธนาคารกลางสหรัฐฯ (Fed) ซึ่งได้ปรับขึ้นอัตราดอกเบี้ยเพื่อพยายามลดอัตราเงินเฟ้อที่พุ่งสูงขึ้น โดย “การตัดสินใจของ Fed นั้นสมเหตุสมผลหากคุณกำลังมองกระจกมองหลัง ไม่ใช่มองออกไปนอกกระจกหน้ารถ”  ถึงแม้ว่าต้นทุนของเงินทุนจะสูงขึ้นควบคู่ไปกับราคาสินค้า แต่มัสก์เห็นว่า Tesla ทำได้ดี เนื่องจากรถยนต์ไฟฟ้าเข้ามาแทนที่รถยนต์ที่ขับเคลื่อนด้วยน้ำมัน  “ประชาชนทั่วไปตระหนักดีว่าโลกกำลังมุ่งสู่ยานยนต์ไฟฟ้า และการซื้อรถยนต์เบนซินใหม่ ณ จุดนี้เป็นเรื่องที่ไม่สมควร เพราะมูลค่าคงเหลือของรถยนต์เบนซินนั้นจะต่ำมาก”  ท้ายนี้มัสก์ยังแสดงความคิดเห็นเกี่ยวกับการซื้อ Twitter ซึ่งอยู่ระหว่างการต่อสู้ทางกฎหมายกับบริษัทโซเชียลมีเดีย โดยเขาเชื่อว่า “ศักยภาพในระยะยาวของ Twitter นั้นมีความสำคัญมากกว่ามูลค่าปัจจุบัน”  ภาพ: Michael Gonzalez / Getty Images :","['Market', 'Tech']",ถนัดกิจ จันกิเสน,2022-10-20
EV คืออนาคต! Foxconn ผู้ผลิตชิ้นส่วน iPhone ให้ Apple หวังร่วมผลิตรถยนต์ให้กับ Tesla, Foxconn บริษัทผลิตชิ้นส่วนของ iPhone รายใหญ่ที่สุดให้กับ Apple มีเป้าหมายที่จะเป็นผู้ผลิตรถยนต์ให้กับ Tesla ในอนาคต หลังจากที่บริษัทเดินหน้าพัฒนาโรงงานสำหรับรองรับการผลิตยานยนต์ไฟฟ้า  ทั้งนี้ Foxconn หรือชื่ออย่างเป็นทางการคือ Hon Hai Technology Group ได้เปิดตัวโมเดลต้นแบบของยานยนต์ไฟฟ้า 2 ตัว คือ Model V สำหรับรถกระบะ และ Model B สำหรับรถยนต์ส่วนบุคคลทรงสปอร์ต ข่าวที่เกี่ยวข้อง: อย่างไรก็ตาม Foxconn ไม่ได้ต้องการที่จะผลิตรถยนต์ภายใต้แบรนด์ของตัวเอง แต่ต้องการที่จะออกแบบและผลิตสำหรับบริษัทผลิตรถยนต์รายอื่น ทั้งนี้ บริษัทบอกว่าสามารถที่จะลดเวลาในการออกแบบลงครึ่งหนึ่ง และต้นทุนสำหรับการพัฒนาลงได้ 1 ใน 3 หากแบรนด์รถยนต์ต่างๆ หันมาใช้บริการของ Foxconn  ขณะที่ Young Liu ซีอีโอของ Foxconn กล่าวว่า บริษัทมีเป้าหมายที่จะครองส่วนแบ่งการผลิตรถยนต์ไฟฟ้า 5% ของทั้งโลก ภายในปี 2025 พร้อมหวังว่าจะมี Tesla ร่วมเป็นลูกค้าของบริษัทด้วย  “ผมหวังว่าสักวันหนึ่งเราจะได้ผลิตรถ Tesla ให้กับ Tesla” Liu กล่าว  ปัจจุบัน Tesla ผลิตรถยนต์ของตัวเองด้วยโรงงานที่กระจายอยู่ในสหรัฐฯ เยอรมนี และจีน  สำหรับ Foxconn ในช่วง 2-3 ทศวรรษที่ผ่านมา โฟกัสอยู่กับการเป็นผู้ผลิตชิ้นส่วนเทคโนโลยีสำหรับสินค้าอุปโภค แต่ปัจจุบันบริษัทได้พยายามที่จะกระจายธุรกิจไปยังอุตสาหกรรมใหม่ ซึ่งรวมถึงยานยนต์ไฟฟ้าด้วย  :,"['Business', 'Business']",สกุลชัย เก่งอนันตานนท์,2022-10-19
ยุโรปปูพรมแดงต้อนรับ BYD เข้าตั้งฐานการผลิต ฟากแบรนด์ผลิตรถยนต์เจ้าถิ่นอาจอยู่เฉยไม่ได้อีกต่อไป," บริษัทผู้ผลิตรถยนต์ไฟฟ้าสัญชาติจีนอย่าง BYD ซึ่งก้าวขึ้นมาเป็นบริษัทผลิตรถยนต์ที่มีมูลค่าสูงสุดเป็นอันดับ 3 ของโลก เป็นรองเพียง Tesla และ Toyota ล่าสุด BYD เริ่มเข้าไปตีตลาดยุโรป และทำให้แบรนด์รถยนต์ต่างๆ ต้องจับตามองอย่างใกล้ชิด  จากงาน Motor Show ซึ่งจัดขึ้นที่กรุงปารีสในสัปดาห์นี้ BYD ได้ดึงความสนใจจากผู้บริโภค รวมทั้งรัฐบาลของหลายประเทศในยุโรป โดยเฉพาะในกลุ่มประเทศทางตอนกลางและตอนใต้ ซึ่งต้องการที่จะให้ BYD เข้ามาตั้งฐานการผลิต ข่าวที่เกี่ยวข้อง: Michael Shu ผู้จัดการทั่วไปและกรรมการผู้จัดการของ BYD ยุโรป กล่าวว่า บางประเทศได้เสนอรายละเอียดที่ชัดเจนเกี่ยวกับความช่วยเหลือสำหรับการตั้งฐานการผลิต แม้แต่ในจีนเราก็ยังไม่ได้รับการช่วยเหลือเช่นนี้ โดยบางประเทศเสนอที่จะให้การสนับสนุนด้านแรงงาน ที่ดิน พลังงาน การก่อสร้าง และซัพพลายเออร์  ด้านผู้บริหารของผู้ผลิตรถยนต์ในยุโรปอย่าง Carlos Tavares ซีอีโอของ Jeep, Peugeot และ Fiat มองว่า สิ่งที่ยุโรปทำเป็นเหมือนการปูพรมแดงต้อนรับผู้ผลิตรถยนต์ของจีน ซึ่งมันไม่ได้เป็นเช่นนี้เมื่อเราเข้าไปยังตลาดจีน  ขณะที่ Laurens van den Acker ผู้อำนวยการฝ่ายออกแบบของ Renault กล่าวว่า ฉันอยากให้พวกเราเป็นผู้นำในยุโรป แต่ผู้ผลิตรถยนต์จีนกลับมีข้อได้เปรียบมากกว่าเรา ขณะที่รัฐบาลจีนก็พยายามผลักดันรถยนต์ไฟฟ้ามานานถึง 15 ปี  ด้าน Ola Kallenius ซีอีโอของ Mercedes-Benz กล่าวว่า การแข่งขันกำลังเข้มข้นขึ้นมาก ขณะนี้ถือเป็นช่วงเวลาที่สนุกที่สุดของการทำงานในอุตสาหกรรมยานยนต์นับแต่ปี 1886 ขณะเดียวกันก็เป็นช่วงเวลาที่มีความไม่แน่นอนสูงที่สุด  ในขณะที่รัฐบาลหลายแห่งต่างกำลังสนับสนุนอุตสาหกรรม EV แต่ประธานาธิบดีฝรั่งเศสอย่าง Emmanuel Macron ยังค่อนข้างมีท่าทีเชิงรับ ด้วยมาตรการที่จะช่วยเหลือเฉพาะผู้ที่ตั้งฐานการผลิตในฝรั่งเศส หรืออย่างน้อยก็ต้องในยุโรป  :","['Business', 'Business']",สกุลชัย เก่งอนันตานนท์,2022-10-19
ชมคลิป: มีเงินเก็บอยู่หนึ่งก้อน ควรเอาไปปิดหนี้รถยนต์หรือเอาไปโปะบ้าน | เงินทองของจริง EP.72 | THE STANDARD, การปิดหนี้เป็นสิ่งที่ต้องใช้หลักการในการพิจารณา เพราะคนเราอาจมีภาระหนี้หลายตัว แต่ถ้าเราต้องเลือกจะปิดหนี้สักก้อนหนึ่ง เราควรเลือกหนี้ประเภทไหน เพราะอะไร  รายการ เงินทองของจริง การเข้าสู่หน้าจอโทรทัศน์ครั้งแรกของ THE STANDARD ทางช่อง 7HD ทุกวันจันทร์-ศุกร์ เวลา 09.05-09.15 น. หลังรายการ สนามข่าว 7 สี ดำเนินรายการโดย โค้ชหนุ่ม-จักรพงษ์ เมษพันธุ์ และ เคน-นครินทร์ วนกิจไพบูลย์  ชมคลิปอื่นๆ ที่น่าสนใจได้ที่ https://thestandard.co/video/,"['เงินทองของจริง', 'Business']",THE STANDARD TEAM,2022-10-18
เกิดเหตุระเบิดเมียวดี 2 จุด เชิงสะพานมิตรภาพไทย-เมียนมา และตลาดบุเรงนอง พบรถยนต์เสียหาย ไฟไหม้อาคาร," วานนี้ (15 ตุลาคม) เมื่อเวลา 19.20 น. เจ้าหน้าที่ตำรวจสถานีตำรวจภูธร (สภ.) แม่สอด, ทหารหน่วยเฉพาะกิจกรมทหารราบที่ 14 อำเภอแม่สอด และกองร้อยตำรวจตระเวนชายแดนที่ 346 อำเภอแม่สอด จังหวัดตาก ได้ไปตรวจสอบบริเวณแนวชายแดนไทย-เมียนมา เชิงสะพานมิตรภาพไทย-เมียนมา แห่งที่ 1 บ้านริมเมย ตำบลท่าสายลวด อำเภอแม่สอด หลังจากเกิดเสียงระเบิดดังสนั่นถึงตัวเมืองแม่สอด  ทั้งนี้ เพื่อรักษาความสงบตามแนวชายแดน และตรวจสอบสถานการณ์ ทราบว่ามีการวางระเบิด 2 จุด  ขณะที่เจ้าหน้าที่ความมั่นคงอำเภอแม่สอด แจ้งว่าเสียงระเบิดดังขึ้น 2 ครั้ง เป็นระเบิดแสวงเครื่อง เบื้องต้นยังไม่ทราบว่ามีผู้เสียชีวิตและได้รับบาดเจ็บ แต่เจ้าหน้าที่ฝ่ายทหารเมียนมา ร่วมกับตำรวจเมียวดี และหน่วยงานสันติบาล เข้าไปตรวจสอบที่เกิดเหตุ ในระหว่างที่เกิดเหตุ ชาวเมียนมาไม่กล้าออกไปดูเหตุการณ์ ต่างเก็บตัวกันอยู่ในบ้าน เกรงว่าจะได้รับอันตราย  สำหรับเหตุการณ์ระเบิดที่บริเวณสะพานมิตรภาพไทย-เมียนมา แห่งที่ 1 เคยเกิดขึ้นมาแล้วครั้งหนึ่ง เมื่อวันที่ 23 เมษายน 2565 เกิดเหตุระเบิดคาร์บอมบ์ที่บริเวณด่านพรมแดนเมียวดี-แม่สอด เชิงสะพานมิตรภาพไทย-เมียนมา แห่งที่ 1 ฝั่งประเทศเมียนมา รัฐกะเหรี่ยง ประเทศเมียนมา ตรงข้ามบ้านริมเมย ตำบลท่าสายลวด เสียงระเบิดดังสนั่นจนถึงตัวอำเภอแม่สอด ส่งผลให้เกิดไฟไหม้ตัวอาคารด่านเมืองเมียวดี และร้านค้า อาคารพาณิชย์ บริเวณด่าน มีอุปกรณ์การทำงานของเจ้าหน้าที่ได้รับความเสียหายอย่างหนัก",['Thailand'],THE STANDARD TEAM,2022-10-16
สตาร์ทอัพ ‘รถยนต์ไฟฟ้าจีน’ เนื้อหอม โกยเงินลงทุนจาก Venture Capital ไปกว่า 6 พันล้านดอลลาร์," ท่ามกลางเศรษฐกิจที่ชะลอการเติบโต เงินทุนไหลออกจากภาคอุตสาหกรรมอื่นๆ อย่างต่อเนื่อง แต่อุตสาหกรรมรถยนต์ไฟฟ้ากลับได้รับความสนใจจาก Venture Capital เพิ่มขึ้นอย่างมาก และครองแชมป์อุตสาหกรรมที่ได้รับเงินระดมทุนสูงสุดของปีนี้ จากธุรกรรมการลงทุนในสตาร์ทจีนทั้งหมด 147 รายการ รวมมูลค่า 5.95 พันล้านดอลลาร์ (ข้อมูลจากบริษัทวิจัย Preqin)  ทั้งนี้ เงินลงทุนในสตาร์ทอัพส่วนใหญ่ไหลเข้าสู่ธุรกิจรถยนต์ไฟฟ้า ตามมาด้วยแบตเตอรี่และเซมิคอนดักเตอร์ รวมถึงอีก 2 ธุรกิจที่มีการเติบโตสูงในห่วงโซ่ยานยนต์พลังงานทดแทน ตามมาเป็นอันดับที่ 4 และ 5 โดยทั้งหมดที่กล่าวนี้ได้รับเงินระดมทุนมากกว่าปีที่แล้ว ในขณะที่การระดมทุนสำหรับอุตสาหกรรมที่ร้อนแรง เช่น ธุรกิจอินเทอร์เน็ต การศึกษา และอสังหาริมทรัพย์ กลับลดลง ข่าวที่เกี่ยวข้อง: โดยการระดมทุนที่ใหญ่สุดของปีนี้มีมูลค่าอยู่ที่ 1.57 พันล้านดอลลาร์ จาก Changjiang Capital ที่ลงทุนในสตาร์ทอัพรถยนต์ไฟฟ้าระดับไฮเอนด์ ซึ่งริเริ่มโดย Soh Weiming ผู้ก่อตั้ง Renault China  ถัดมาคือดีลลงทุนในรอบ Series A ของ Sunwoda เพื่อรุกธุรกิจแบตเตอรี่ โดยได้รับเงินระดมทุนจาก Shenzhen Capital Group และกองทุน National Green มูลค่า 1.17 พันล้านดอลลาร์  “ค่อนข้างชัดเจนว่าตลาดเดียวที่ทำผลงานได้ดีมากคือตลาด EV สำหรับตอนนี้ มันเป็นตลาดเดียวที่ยังสามารถฝากความหวังไว้ได้” Jochen Siebert กรรมการผู้จัดการของ JSC Automotive กล่าว  โดยรายละเอียดสตาร์ทอัพจีน 5 อันดับแรกที่ได้รับเงินระดมทุนจาก Venture Capital มีดังนี้  นอกจากนี้ แบรนด์รถยนต์ไฟฟ้า หรือ EV ของผู้ผลิตรถยนต์รุ่นเก่า เช่น Aion ของ GAC, IM Motors ของ SAIC และ Voyah ของ Dongfeng ต่างก็ได้รับเงินทุนหลายร้อยล้านดอลลาร์เช่นกัน เช่น Hozon Auto รถยนต์ไฟฟ้าราคาประหยัด ที่วางเป้าหมายเจาะตลาดในชนบทและเมืองเล็กๆ ก็ระดมเงินได้มากกว่า 3 พันล้านหยวน (420 ล้านดอลลาร์) ในรอบ Series D เมื่อเดือนกรกฎาคมที่ผ่านมา ขณะเดียวกันก็ได้วางแผนขยายธุรกิจขั้นต่อไปด้วยการขายหุ้น IPO และเข้าตลาดหุ้นฮ่องกง  ทั้งนี้ ภาคธุรกิจนี้ยังคงสดใสอยู่แม้ว่าเงินลงทุนจากนักลงทุนทั่วโลกจะลดลง เนื่องจากได้รับการสนับสนุนจากรัฐบาลท้องถิ่นที่มักจะจัดตั้งกองทุนเพื่อการลงทุน เพื่อเข้ามาถือหุ้นในสตาร์ทอัพแทนการเข้ามาถือหุ้นโดยตรง โดยสตาร์ทอัพรถยต์ไฟฟ้าที่ใหญ่ที่สุด 5 แห่งของประเทศ ซึ่งมียอดขายรวม 465,300 คันตั้งแต่เดือนมกราคม-กันยายน 2022 ล้วนมีรัฐบาลท้องถิ่นในฐานะนักลงทุนส่วนน้อยทั้งสิ้น  Changjiang Capital และ Shenzhen Capital Group ซึ่งเป็น Venture Capital ที่อยู่เบื้องหลังข้อตกลงที่ใหญ่ที่สุดในปีนี้ คือกองทุนที่ได้รับทุนสนับสนุนจากรัฐบาลหูเป่ย์และเซินเจิ้น ตามลำดับ และรัฐวิสาหกิจ เช่น Shanghai Electric Group และรัฐบาลท้องถิ่น เช่น ฉางโจว ก็สนับสนุนการเสนอขายหุ้น IPO ที่เกี่ยวข้องกับรถยนต์ไฟฟ้าจำนวน 2 รายเมื่อไม่นานมานี้  “การไม่ลงทุนในห่วงโซ่คุณค่าของรถยนต์ไฟฟ้าในตอนนี้ ก็เหมือนกับการไม่ซื้อบ้านเมื่อ 20 ปีที่แล้ว” Ren Zeping อดีตนักเศรษฐศาสตร์ที่ศูนย์วิจัยเพื่อการพัฒนาที่ดูแลโดยคณะรัฐมนตรีของจีน กล่าวในการประชุมการลงทุนในฉางโจวเมื่อช่วงปลายปีที่แล้ว  “มันเป็นโอกาสแห่งศตวรรษ” Ren กล่าวกับคณะผู้แทน ซึ่งรวมถึงเจ้าหน้าที่ระดับสูงของพรรคคอมมิวนิสต์ในเมืองและผู้บริหารระดับสูงของ CALB  ถึงกระนั้น ท่ามกลางมูลค่าการลงทุนในธุรกิจที่เกี่ยวข้องกับรถยนต์ไฟฟ้าที่เพิ่มขึ้นในปีนี้ แต่มูลค่าการลงทุนโดยรวมลดลงเล็กน้อยแม้จะมีรอบบล็อกบัสเตอร์ไม่กี่รอบ โดย Siebert ของ JSC เตือนว่าการระดมทุนยากขึ้นเมื่อเศรษฐกิจที่แท้จริงของจีนปรากฏเด่นชัดขึ้น  “แม้ตอนนี้จะมีเงินเพียงพอในจีน แต่จะหมดไปในไม่ช้า เพราะจีนกำลังเข้าสู่ภาวะถดถอยในงบดุล การลงทุนในจีนยังสามารถทำกำไรได้แค่เฉพาะตอนนี้เท่านั้น” Siebert กล่าว  :","['Business', 'Market']",ศนิชา ละครพล,2022-10-15
เปิดตัว ‘รถยนต์ไฟฟ้า’ THE NEW BMW i7 ราคาเริ่มต้น 7.59 ล้านบาท วิ่งไกลสุด 625 กม./ชาร์จ," บีเอ็มดับเบิลยู ประเทศไทย เผยโฉมรถยนต์ไฟฟ้า THE NEW BMW i7 อย่างเป็นทางการ เปิดตัวภายใต้แนวคิด ‘FORWARDISM’ ผ่านประสบการณ์การขับขี่ที่ดีที่สุดและความมุ่งมั่นด้านความยั่งยืน โดดเด่นครบทุกด้าน ทั้งความสง่างามอันเป็นเอกลักษณ์ ความสะดวกสบาย สุดยอดประสบการณ์การขับขี่ และเทคโนโลยีเหนือชั้นพร้อมระบบขับเคลื่อนไฟฟ้าเต็มรูปแบบ  ทั้งนี้ THE NEW BMW i7 มีพละกำลังรวม 400 กิโลวัตต์/544 แรงม้า, มอบอัตราเร่งอันทรงพลังด้วยแรงบิดสูงสุด 745 นิวตันเมตร, มอบระยะทางขับเคลื่อนตามมาตรฐาน WLTP สูงสุดที่ 625 กิโลเมตร, ชาร์จ DC 195 kW 0-80% ใน 35 นาที, ชาร์จ 6 นาที วิ่งไกล 100 กิโลเมตร, ชาร์จ AC 11kW ในรุ่น First Edition และ 22kW ในรุ่น M Sport และ Gran Lusso ข่าวที่เกี่ยวข้อง: BMW i7 ทุกรุ่นมาพร้อมแพ็กเกจบำรุงรักษา BSI Standard 4 ปี ไม่จำกัดระยะทาง ยังรับประกันแบตเตอรี่แรงดันไฟสูง และอุปกรณ์ร่วมนานสูงสุด 8 ปี หรือ 160,000 กิโลเมตร ขณะเดียวกันการดูแลบำรุงรักษา EV จะมีกำหนดเข้ารับบริการทุก 24 เดือน โดยครอบคลุมรายการต่างๆ ทั้งบริการตรวจเช็กรถ, เปลี่ยนไมโครฟิลเตอร์, เปลี่ยนน้ำมันเบรก, บริการชาร์จแบตเตอรี่แรงดันสูงหลังการให้บริการ (ชาร์จสูงสุด 75-80%), เปลี่ยนใบปัดน้ำฝน (ปีละ 1 ครั้ง) และเปลี่ยนชุดเบรกหน้าและหลัง 1 ชุด รวมผ้าเบรกและจานเบรก  นอกจากนี้ BMW i7 xDrive60 ยังใช้มอเตอร์ไฟฟ้า 2 ตัว ขับเคลื่อนล้อหน้าและหลัง ให้กำลังรวม 544 แรงม้า, แรงบิดสูงสุด 745 นิวตันเมตร, อัตราเร่ง 0-100 กิโลเมตรต่อชั่วโมง, ความเร็วสูงสุด 240 กิโลเมตรต่อชั่วโมง ด้านแบตเตอรี่ความจุ 105.7 กิโลวัตต์ชั่วโมง ชาร์จไฟเต็ม 1 ครั้ง วิ่งได้ระยะทาง 625 กิโลเมตร (WLTP)  สำหรับห้องโดยสารของ THE NEW BMW i7 มอบความเพลิดเพลินในการขับขี่เหนือระดับ ดุจโรงภาพยนตร์ 4 มิติ ครบครันทั้งสำหรับผู้ขับขี่ ผู้โดยสารตอนหน้า และผู้โดยสารตอนหลัง ตัวรถมีให้เลือกทั้งหมด 11 สี เลือกสีล้อ และสีภายในได้ ใน 3 รุ่นคือ  THE NEW BMW i7 xDrive60 M Sport (First Edition) ราคาจำหน่าย 7,599,000 บาท (รวมภาษีมูลค่าเพิ่ม พร้อมแพ็กเกจบำรุงรักษา BSI Standard นาน 4 ปี ไม่จำกัดระยะทาง)  THE NEW BMW i7 xDrive60 M Sport ราคาจำหน่าย 7,849,000 บาท (รวมภาษีมูลค่าเพิ่ม พร้อมแพ็กเกจบำรุงรักษา BSI Standard นาน 4 ปี ไม่จำกัดระยะทาง)  THE NEW BMW i7 xDrive60 M Sport Gran Lusso ราคาจำหน่าย 8,599,000 บาท (รวมภาษีมูลค่าเพิ่ม พร้อมแพ็กเกจบำรุงรักษา BSI Standard นาน 4 ปี ไม่จำกัดระยะทาง)  ในส่วนของ BMW i7 xDrive60 M Sport First Edition พร้อมส่งมอบรถหลังจบงานประชุม APEC 2022 และรุ่น M Sport กับ M Sport Gran Lusso เริ่มส่งมอบรถในปี 2566","['Business', 'Business']",THE STANDARD WEALTH,2022-10-14
ตลาดรถยนต์ไฟฟ้าของจีนกำลังเฟื่องฟู แต่ความหวือหวานี้จะอยู่ได้นานอีกเท่าไร?, หากอยากรู้ว่ารัฐบาลต่างๆ กระตุ้นเทคโนโลยีใหม่ๆ อย่างไร ให้มองไปที่เมืองศูนย์กลางการปกครองของจีนอย่าง ‘ปักกิ่ง’  เมื่อ 5 ปีที่แล้ว ปักกิ่งได้ประกาศแผนพัฒนาเมืองใหม่โดยการแบนแท็กซี่ที่ใช้เชื้อเพลิงฟอสซิล และทุกวันนี้รถยนต์หลายพันคันได้หันมาใช้แบตเตอรี่แทน และพวกเขาก็ไม่จำเป็นที่จะต้องไปสถานีชาร์จเช่นกัน เพียงไปที่สถานีเปลี่ยนแบตเตอรี่ เครื่องจะดึงแบตเตอรี่ที่หมดออก และใส่แบตเตอรี่ใหม่ที่ชาร์จเต็มแล้วแทนที่  นี่เป็นเพียงมุมหนึ่งของตลาดรถยนต์ไฟฟ้าที่มีความหลากหลายและเฟื่องฟูมากขึ้นในประเทศจีน ที่ประชาชนทั่วไปก็ซื้อรถยนต์ไฟฟ้าด้วยตัวเลขที่ไม่เคยมีมาก่อน  ข่าวที่เกี่ยวข้อง:  เดือนกรกฎาคมที่ผ่านมา สมาคมรถยนต์ส่วนบุคคลของจีนคาดการณ์ว่า จะมีการจดทะเบียนรถยนต์ไฟฟ้าใหม่ประมาณ 6 ล้านคันในประเทศในปี 2022 ซึ่งเพิ่มขึ้นเมื่อเทียบกับคาดการณ์ครั้งก่อน ที่ประเมินไว้ว่าจะมียอดขายรถยนต์ไฟฟ้า 5.5 ล้านคันในปีนี้  แต่คำถามสองข้อใหญ่กับความคลั่งไคล้รถยนต์ไฟฟ้าในประเทศจีนคือ จะยั่งยืนหรือไม่ และจะกำหนดทิศทางรถยนต์ไฟฟ้าทั่วโลกอย่างไร  Ana Nicholls ผู้อำนวยการฝ่ายวิเคราะห์อุตสาหกรรมของ Economist Intelligence Unit กล่าวว่า เธอรู้สึกประหลาดใจกับยอดขายที่เติบโตอย่างรวดเร็วของรถยนต์ไฟฟ้าในประเทศจีนในช่วงนี้ และให้เหตุผลว่า การยกเลิกเงินอุดหนุนสำหรับผู้ซื้อรถยนต์ใหม่จะทำให้ความต้องการซื้อรถไฟฟ้าจางหายไป  “ยากที่จะมองว่าตลาดรถยนต์ไฟฟ้าสามารถขยายตัวได้ด้วยความเร็วเช่นนี้ในอนาคต” เธอกล่าว  โครงสร้างพื้นฐานการชาร์จยังคงมีการกระจายอย่างไม่สม่ำเสมอและอาจมีปัญหาด้านอุปทาน สถานีชาร์จลดลงเมื่อเร็วๆ นี้ เนื่องจากการผลิตไฟฟ้าที่ลดลงอันเนื่องมาจากภัยแล้งครั้งใหญ่ที่ส่งผลกระทบต่อบางส่วนของจีน  โดยทั่วไป การมีเจ้าของรถยนต์ไฟฟ้ามากมาย สะท้อนถึงความต้องการไฟฟ้าที่เพิ่มขึ้น ขณะเดียวกัน จีนต้องเผชิญกับการต่อสู้ที่ยากลำบากในการจัดหารถยนต์ในเวลาที่ประเทศกำลังพยายามลดการใช้ถ่านหินในโรงไฟฟ้า  นี่เป็นเหตุผลหนึ่งที่นักวิเคราะห์หลายคนโต้แย้งว่า รถยนต์ไฟฟ้าไฮบริดเป็นตัวเลือกที่ดีกว่ารถยนต์ที่ใช้แบตเตอรี่เพียงอย่างเดียว ส่วนหนึ่งมาจากการใช้ลิเทียมน้อยกว่าเนื่องจากมีแบตเตอรี่ขนาดเล็ก ซึ่งอาจจะเป็นปัจจัยสำคัญ เนื่องจากการขาดแคลนลิเทียมอาจจะเป็นปัญหาสำคัญที่คาดว่าจะเกิดขึ้นในอีกไม่กี่ปีข้างหน้า  สำหรับวิธีการที่ตลาดรถยนต์ไฟฟ้าของจีนจะมีอิทธิพลต่อทั่วโลก แม้ยังไม่แน่นอน แต่ได้เริ่มขึ้นแล้ว โดยบริษัทจีนทำการตลาด EV ในลาตินอเมริกา แอฟริกา และที่อื่นๆ ผู้ผลิตระดับไฮเอนด์อย่าง Nio ยังนำสถานีเปลี่ยนแบตเตอรี่ไปยังนอร์เวย์ และเพิ่งเปิดสถานีดังกล่าวแห่งที่ 2 ไป  Pedro Pacheco นักวิเคราะห์จาก Gartner กล่าวว่า แบรนด์รถยนต์รายใหญ่ๆ จะต้องหันมาใช้การสลับแบตเตอรี่เพื่อให้เทคโนโลยีนี้แพร่หลายในยุโรป แต่เขาเน้นย้ำถึงความสำเร็จของรถยนต์ไฟฟ้าราคาประหยัดพิเศษในจีน เช่น รถยนต์แบรนด์ท้องถิ่นอย่าง Wuling และ Chery  “ในประเทศจีน พวกเขามีรถยนต์ไฟฟ้าราคาไม่แพงอยู่แล้ว” เขากล่าว “ในยุโรป เรายังไม่มี”  นักวิเคราะห์ยอมรับว่าน่าสนใจมากว่าอะไรจะเกิดขึ้นเมื่อเงินอุดหนุนหมดลง มันสามารถผลักดันผู้ผลิตรถยนต์ไฟฟ้าของจีนไปสู่ตลาดอื่นๆ และบางทีเราทุกคนอาจตกหลุมรัก EV โดยทางอ้อมด้วยนโยบายของทางการจีน  :,"['Business', 'Tech']",อรุณ เหล่าสิล,2022-10-14
EA สู้ศึก รถยนต์ไฟฟ้า เตรียมเปิดตัวยานยนต์ไฟฟ้ารุ่นใหม่สัญชาติไทย 100% ภายใต้แบรนด์ ‘MINE’ ต้นสัปดาห์หน้า, บมจ.พลังงานบริสุทธิ์ หรือ EA เดินหน้าสู้ศึก EV Car เต็มกำลัง จ่อเปิดตัวยานยนต์ไฟฟ้ารุ่นใหม่สัญชาติไทย 100% ภายใต้แบรนด์ ‘MINE’ วันที่ 15-20 ตุลาคมนี้ หวังตอบโจทย์ลูกค้าเชิงพาณิชย์ พร้อมชูจุดเด่น ‘ชาร์จไว’ กว่าคู่แข่ง  หลังจากที่วานนี้ (10 ตุลาคม) เพจเฟซบุ๊ก ‘Energy Absolute’ ซึ่งเป็นเพจของ บมจ.พลังงานบริสุทธิ์ หรือ EA ได้โพสต์ข้อความระบุว่า “เตรียมพบกับการเปลี่ยนแปลงครั้งสำคัญกับนวัตกรรมยานยนต์ไฟฟ้าฝีมือคนไทย 100% เราพร้อมสร้างปรากฏการณ์ใหม่ที่ใส่ใจสิ่งแวดล้อม” พร้อมภาพเค้าโครงยานยนต์ไฟฟ้า ข่าวที่เกี่ยวข้อง ทั้งนี้ ประเด็นดังกล่าวทำให้เกิดข้อสงสัยว่า EA เตรียมเปิดตัวรถยนต์ไฟฟ้าใหม่อีกครั้งหรือไม่ หลังจากที่ก่อนหน้านี้ EA เคยเปิดตัวรถยนต์ไฟฟ้าประเภทครอบครัวไปแล้วเมื่อหลายปีก่อน รวมถึงเปิดตัวยานยนต์ไฟฟ้าหลายรูปแบบไม่ว่าจะเป็น รถยนต์ไฟฟ้า MINE รุ่น SPA1 ประกอบกับรถบัสไฟฟ้าที่ใช้วิ่งในระบบขนส่งผู้โดยสาร รวมถึงรถบรรทุกไฟฟ้าหลายประเภท รวมทั้งเรือไฟฟ้าด้วย  อมร ทรัพย์ทวีกุล รองประธานเจ้าหน้าที่บริหาร บมจ.พลังงานบริสุทธิ์ เปิดเผยกับ THE STANDARD WEALTH ว่า ภายในช่วงกลางเดือนตุลาคมนี้ บริษัทเตรียมเปิดตัวยานยนต์ไฟฟ้ารุ่นใหม่ฝีมือคนไทย 100% ภายใต้แบรนด์ MINE ซึ่งเป็นแบรนด์ที่บริษัทเคยเปิดตัวรถยนต์ไฟฟ้าไปก่อนหน้านี้แล้ว  สำหรับรายละเอียดเกี่ยวกับรถยนต์ไฟฟ้ารุ่นใหม่ที่จะเตรียมเปิดตัวนี้ยังไม่สามารถระบุได้ว่าจะเป็นรถยนต์ไฟฟ้าประเภทใด แต่เบื้องต้นบอกได้เพียงว่าเป็นรถยนต์ไฟฟ้าขนาดเล็กที่จะตอบโจทย์ผู้ใช้ในเชิงพาณิชย์ที่ต้องวิ่งรับส่งผู้โดยสารหรือผู้มีความจำเป็นต้องใช้เดินทางระยะไกล  “ผู้ประกอบการชั้นนำหลายค่ายของตลาดยานยนต์ไฟฟ้าจะไม่ได้โฟกัสลงมาเล่นตลาดนี้ ดังนั้นจึงเชื่อว่าจะมีความต้องการในส่วนนี้ อีกทั้งบริษัทจะชูจุดเด่นที่มีคือ การใช้เวลาชาร์จไฟต่อครั้งที่เร็วกว่าค่ายรถยนต์แบรนด์อื่นๆ เพื่อให้ตอบโจทย์กับกลุ่มลูกค้าที่ต้องการ รวมถึงจะพยายามทำให้ราคาอยู่ในจุดที่เข้าถึงได้” อมรกล่าว  สำหรับความเคลื่อนไหวราคาหุ้น EA ในภาคเช้าของการเปิดตลาดวันนี้ (11 ตุลาคม) ทำจุดสูงสุดที่ 88.75 บาทต่อหุ้น ปรับตัวเพิ่ม 0.79% และในภาคเช้าปิดตลาดที่ระดับ 88.50% เพิ่มขึ้น 0.57% หรือเพิ่มขึ้น 0.50 บาท โดยมีมูลค่าการซื้อ-ขาย 301 ล้านบาท ติดอันดับหุ้นที่มีการซื้อ-ขายมากที่สุดของตลาดวันนี้,"['Business', 'Market']",สันติภาพ เกตุสร้อย,2022-11-10
‘Porsche’ ขึ้นแท่นแบรนด์รถยนต์มูลค่าสูงสุดในยุโรป ด้วยมูลค่าตลาดที่พุ่งแตะ 8.5 หมื่นล้านยูโร แซงหน้า Volkswagen ที่ร่วงมาอยู่อันดับ 2," สำนักข่าวต่างประเทศรายงานว่า บริษัท Porsche AG หรือ Porsche ได้ขยับชั้นขึ้นมาครองตำแหน่งผู้ผลิตรถยนต์ที่มีมูลค่ามากที่สุดของยุโรปเมื่อวานนี้ (6 ตุลาคม) แซงหน้าอดีตบริษัทแม่อย่าง Volkswagen โดยได้อานิสงส์จากราคาหุ้นในตลาดที่ปรับเพิ่มขึ้น  ทั้งนี้ แม้ว่าหุ้นของ Porsche จะปรับตัวลดลงต่ำกว่าราคาจดทะเบียนเมื่อต้นสัปดาห์ที่ 81 ยูโร ซึ่งเป็นไปในทิศทางเดียวกันกับหุ้นอื่นๆ ในตลาด แต่ราคาหุ้น Porsche ได้ขยับเพิ่มขึ้นเป็น 93 ยูโร ในเช้าวันพฤหัสบดีที่ผ่านมา (6 ตุลาคม) ทำให้แบรนด์ Sport Car รายนี้มีมูลค่าตลาดถึง 8.5 หมื่นล้านยูโร แซงหน้า Volkswagen ซึ่งตามมาเป็นอันดับ 2 ที่ 7.77 หมื่นล้านยูโร ขณะที่อันดับ 3 ตกเป็นของ Mercedes-Benz ตามด้วย BMW (BMWYY) และ Stellantis ข่าวที่เกี่ยวข้อง: รายงานระบุว่า มูลค่าของค่ายรถ Porsche ปรับเพิ่มขึ้น หลังแบรนด์รถหรูรายนี้เพิ่งจะเสนอขายหุ้น IPO และเข้าซื้อขายในตลาดหลักทรัพย์แฟรงก์เฟิร์ตเมื่อวันที่ 29 กันยายนที่ผ่านมา โดยราคาหุ้นมีการขยับขึ้นหลังจากนักลงทุนสถาบันหลายแห่งเข้าซื้อหุ้นจำนวนเกือบ 3.8 ล้านหุ้น มูลค่ารวม 312.8 ล้านยูโร ซึ่งเป็นส่วนหนึ่งของ Greenshoe Option ระหว่างวันที่ 29 กันยายน ถึง 4 ตุลาคมที่ผ่านมา  ทั้งนี้ Greenshoe Option คือการจัดสรรหุ้นเกินกว่าจำนวนที่จัดจำหน่าย โดยผู้จัดจำหน่ายหลักทรัพย์ (Underwriter) จะยืมหุ้นส่วนที่เกินจำนวนหุ้นที่บริษัทต้องการเสนอขายไปจัดสรรให้แก่ผู้ลงทุนตามความต้องการ แต่หุ้นส่วนเกินดังกล่าวต้องไม่เกิน 15% ของจำนวนหุ้นทั้งหมดที่เสนอขาย และได้รับอนุมัติจากคณะกรรมการกำกับหลักทรัพย์ของแต่ละประเทศ  “ข้อมูลอัตราเงินเฟ้อจากยุโรปและสหรัฐอเมริกา ความกังวลล่าสุดเกี่ยวกับอุปทานพลังงานในยุโรป และการเพิ่มขึ้นของสงครามในยูเครนเมื่อวันพฤหัสบดีที่แล้ว นำไปสู่ความผันผวนซึ่งทำให้จำเป็นต้องมีมาตรการรักษาเสถียรภาพขนาดเล็ก” โฆษกของ Volkswagen กล่าวในฐานะอดีตบริษัทแม่ของ Porsche  ณ มูลค่าตลาดล่าสุด ส่งผลให้ Porsche เป็นบริษัทจดทะเบียนที่มีมูลค่าสูงสุดอันดับที่ 5 ในเยอรมนี รองจาก Linde, SAP, Deutsche Telekom และ Siemens และเป็นหุ้นที่มีมูลค่าสูงสุดอันดับที่ 25 ในยุโรป เหนือกว่าบริษัทยักษ์ใหญ่อย่าง Glencore  :","['Business', 'Market']",THE STANDARD WEALTH,2022-07-10
อากิโอะ โทโยดะ ซีอีโอ Toyota เผยแล้ว เหตุผลที่ไม่กระโจน ‘สู่สายพาน EV’ พร้อมย้ำ รถยนต์ไฟฟ้า (EV) ยังไม่ใช่กระแสหลัก," Toyota ซึ่งเป็นผู้ผลิตรถยนต์อันดับ 1 ของโลก ถูกมองว่าจะตกชั้นและกลายเป็นค่ายรถยนต์ที่ล้าหลัง เนื่องจากปรับตัวช้าเกินไปสำหรับตลาดรถยนต์ไฟฟ้า อย่างไรก็ตาม อากิโอะ โทโยดะ ซีอีโอ Toyota กลับไม่เคยแสดงความหวั่นไหวต่อความท้าทายดังกล่าว และล่าสุดเขาได้ออกมาเปิดเผยถึงเหตุผลว่าทำไม Toyota ถึงไม่ทุ่มเม็ดเงินพัฒนาและผลิตรถยนต์ไฟฟ้า (EV) สู้กับคู่แข่ง  Toyota Motor ซึ่งเป็นบริษัทผลิตรถยนต์รายใหญ่ที่สุดของโลก ก่อนหน้านี้ได้เปิดเผยว่า บริษัทวางแผนลงทุนเป็นเงิน 7 หมื่นล้านดอลลาร์ เพื่อผลิตรถยนต์ไฟฟ้า (EV) ในช่วง 9 ปีข้างหน้า โดยจำนวนนี้ครึ่งหนึ่งจะเป็นการผลิตรถยนต์ไฟฟ้าพลังงานจากแบตเตอรี่ทั้งหมด ข่าวที่เกี่ยวข้อง: อย่างไรก็ตาม มีหลายฝ่ายมองว่าจำนวนเงินดังกล่าวยังน้อยกว่าบริษัทคู่แข่งบางราย และยังไม่มากเท่าไร เมื่อพิจารณาจากขนาดการดำเนินงานทั่วโลกของ Toyota  อากิโอะ โทโยดะ ประธานเจ้าหน้าที่บริหาร (CEO) ของ Toyota Motor เปิดเผยในงานประชุมตัวแทนจำหน่ายประจำปีของบริษัทในลาสเวกัสเมื่อสัปดาห์ก่อนว่า เขาไม่เชื่อว่ารถยนต์ไฟฟ้า (EV) ทั้งหมดจะถูกนำมาใช้อย่างรวดเร็วตามที่ผู้กำกับนโยบายและบริษัทคู่แข่งคิด ด้วยเหตุผลหลายประการ ไม่ว่าจะเป็นการขาดโครงสร้างพื้นฐาน สนนราคา และการตัดสินใจเลือกซื้อรถที่แตกต่างกันในแต่ละภูมิภาค ล้วนเป็นตัวอย่างของอุปสรรคที่อาจเกิดขึ้น  ซีอีโอ Toyota ยังเชื่อว่า การปฏิบัติตามกฎห้ามยานพาหนะเครื่องยนต์สันดาปภายใน (ICE) ภายในปี 2035 ที่แคลิฟอร์เนียและนิวยอร์กประกาศว่าเตรียมบังคับใช้ ‘จะเป็นเรื่องยาก’ เหมือนกับรถยนต์ไร้คนขับแบบสมบูรณ์ (Fully Autonomous Cars) ที่ยังเป็นไปไม่ได้ตอนนี้ โดยประเมินว่ารถ EV ก็น่าจะใช้เวลาอีกสักพักกว่าจะกลายเป็นกระแสหลัก  นอกจากนี้ โทโยดะยังมองว่าวัตถุดิบอย่างลิเธียมและนิกเกิลเกรดที่ใช้ผลิตแบตเตอรี่จะ “ขาดแคลนอย่างมาก” ในอีก 5-10 ปีข้างหน้า ซึ่งจะนำไปสู่ปัญหาด้านการผลิตและซัพพลายเชน  “สำหรับผม การแข่งเพื่อชัยชนะหมายถึงการทำสิ่งต่างๆ ให้แตกต่างออกไป และการทำในสิ่งที่คนอื่นอาจสงสัย แต่เราเชื่อว่าจะทำให้เราอยู่ในวงจรผู้ชนะได้นานที่สุด”  โทโยดะกล่าวเสริมอีกว่า เป้าหมายของบริษัท ‘ยังคงเหมือนเดิม’ คือสร้างความพอใจให้กับลูกค้าในวงกว้างที่สุดเท่าที่จะเป็นไปได้ ด้วยการสร้างเครื่องยนต์และระบบขับเคลื่อน (Powertrain) ที่กว้างที่สุดเท่าที่จะเป็นไปได้  โดยระบบขับเคลื่อนดังกล่าวจะรวมถึงรถยนต์ไฮบริดและปลั๊กอินไฮบริดอย่างรุ่น Prius, รถยนต์เซลล์เชื้อเพลิงไฮโดรเจนรุ่น Mirai และรถยนต์แบตเตอรี่ไฟฟ้าทั้งหมด 15 รุ่น ภายในปี 2025  ข้อมูลล่าสุดจากทางสมาคมตัวแทนจำหน่ายรถยนต์แห่งญี่ปุ่น (Japan Automobile Dealers Association) ที่เปิดเผยเมื่อวันจันทร์ (3 ตุลาคม) พบว่า ยอดขายรถยนต์ใหม่ในญี่ปุ่นเพิ่มขึ้น 24.1% ในเดือนกันยายนจากปีก่อนหน้า นับเป็นการเพิ่มขึ้นในอัตรารายปีครั้งแรกในรอบ 15 เดือน โดยได้แรงหนุนจากปัญหาขาดแคลนชิ้นส่วนการผลิตที่เริ่มคลี่คลายไปในทิศทางที่ดีขึ้น  อย่างไรก็ตาม ตัวเลขของยอดขายโดยรวมยังคงอยู่ที่ประมาณ 70% ของยอดขายในปี 2019 ซึ่งบ่งชี้ว่าอาจต้องใช้เวลาอีกพอสมควรกว่าตลาดรถยนต์ญี่ปุ่นจะกลับสู่ระดับก่อนเกิดวิกฤตการระบาดของโควิด  ส่วนของยอดขายรถยนต์ใหม่ประจำเดือนกันยายนโดยไม่นับรวมรถยนต์ขนาดเล็ก เพิ่มขึ้น 17.8% มาอยู่ที่ 242,042 คัน นับเป็นการเพิ่มขึ้นครั้งแรกในรอบ 13 เดือน ขณะที่ยอดขายรถยนต์ขนาดเล็กเพิ่มขึ้น 35.6% เป็น 153,121 คัน นับเป็นการเพิ่มขึ้นครั้งแรกในรอบ 2 เดือน  ข้อมูลของทางสมาคมฯ ยังพบว่า ยอดขายจากแบรนด์รถยนต์ 9 แบรนด์หลักของญี่ปุ่นต่างเพิ่มขึ้นจากปีก่อนหน้า โดยยอดขายของ Toyota เพิ่มขึ้น 26.3% อยู่ที่ 113,328 คัน ขณะที่ยอดขายของ Mazda Motor เพิ่มขึ้น 60.5% อยู่ที่ 13,202 คัน  ด้าน Daihatsu Motor และ Suzuki Motor Corp. ก็มียอดขายเพิ่มขึ้น 54.0% และ 41.7% ตามลำดับ  เจ้าหน้าที่ของทางสมาคมฯ เปิดเผยว่า ผลกระทบด้านลบจากการขาดแคลนชิปและปัญหาคอขวดของอุปทานยังคงดำเนินต่อไป ดังนั้น จึงเป็นเรื่องยากที่จะดูว่าปัจจัยเหล่านี้จะหยุดส่งผลกระทบต่อยอดขายรถยนต์ใหม่เมื่อใด  :   ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Business', 'Business']",วาราดา ทองจำนงค์,2022-05-10
อีลอน มัสก์ เผยความคืบหน้า ‘หุ่นยนต์ในรูปแบบมนุษย์’ คาดมีราคาต่ำกว่า 7.5 แสนบาท และจะผลิตเป็นล้านๆ ตัว ทำให้มีความสำคัญกว่า ‘ธุรกิจรถยนต์’ ในอนาคต, ในงาน Tesla AI Day 2022 อีลอน มัสก์ ผู้เป็นซีอีโอ ได้เผยความคืบหน้า ‘หุ่นยนต์ในรูปแบบมนุษย์’ คาดจะทำราคาให้ต่ำกว่า 2 หมื่นดอลลาร์ หรือ 7.5 แสนบาท โดยจะผลิตเป็นล้านๆ ตัว ทำให้กลายเป็นธุรกิจที่มีความสำคัญกว่า ‘ธุรกิจรถยนต์’ ในอนาคต  การปรากฏตัวของหุ่นยนต์ในรูปแบบมนุษย์ (Humanoid) ที่ชื่อว่า ‘Optimus’ ได้ออกมาโชว์ตัวบนเวทีด้วยการเดินโบกมือไปมา และยังมีคลิปวิดีโอของหุ่นยนต์ที่ทำงานอื่นๆ เช่น รดน้ำต้นไม้ หิ้วกล่อง และยกแท่งเหล็กที่โรงงานในแคลิฟอร์เนียของ Tesla ข่าวที่เกี่ยวข้อง: หุ่นยนต์ประกอบไปด้วยแบตเตอรี่ขนาด 2.3 กิโลวัตต์ชั่วโมงที่บรรจุอยู่ในลำตัว ระบบชิป และแอ็กทูเอเตอร์เพื่อขับเคลื่อนแขนขา ซึ่งได้รับการออกแบบให้มีน้ำหนัก 73 กิโลกรัม ที่สำคัญคือใช้ซอฟต์แวร์ Autopilot ของ Tesla กระนั้น มัสก์ก็บอกว่าต้นแบบนั้นยังไม่มี ‘สมอง’ หรือระบบประมวลผล ทำให้ไม่มีความสามารถในการแก้ปัญหาด้วยตัวเอง  มัสก์ยอมรับว่า ต้องใช้เวลาในการปรับแต่งก่อนที่ Optimus จะทำงานได้สมบูรณ์แบบและสามารถทำงานทดแทนมนุษย์ได้ ซึ่งทีมงานหวังว่าพวกเขาจะ “ปรับแต่งให้สำเร็จภายในไม่กี่เดือนข้างหน้าหรืออีกหลายปี” โดยยังไม่สามารถบอกได้อย่างแน่ชัด  ขณะเดียวกัน เขายังได้เรียก Optimus ว่าเป็นการ “พัฒนาผลิตภัณฑ์ที่สำคัญที่สุดที่เราทำในปีนี้” และคาดการณ์ว่าหุ่นยนต์จะมีศักยภาพมากพอที่จะ “มีความสำคัญมากกว่าธุรกิจยานยนต์เมื่อเวลาผ่านไป”  แม่ทัพของ Tesla ซึ่งเคยพูดถึงความเสี่ยงของปัญญาประดิษฐ์มาก่อนได้พูดว่า หุ่นยนต์จำนวนมากมีศักยภาพที่จะ ‘เปลี่ยนอารยธรรม’ ซึ่งจะช่วยคนได้หลายล้านคน และสร้าง ‘อนาคตที่อุดมสมบูรณ์ อนาคตที่ปราศจากความยากจน’  ในช่วงหลายวันก่อนถึงงาน ผู้เชี่ยวชาญด้านหุ่นยนต์เตือนว่าอย่าเชื่อคำพูดของมัสก์มากเกินไป พวกเขาตั้งข้อสังเกตว่าบริษัทอื่นๆ พัฒนาหุ่นยนต์ที่เดิน วิ่ง และกระโดดได้ไกลกว่านั้นมาก แต่ก็ไม่มีใครอ้างว่าใกล้เคียงกับการทดแทนแรงงานคน  แต่มัสก์ก็ไม่สนใจ เพราะเขาคิดว่า Optimus จะเข้ามาสนับสนุนทำให้ Tesla เป็น ‘บริษัทหุ่นยนต์ที่ใหญ่ที่สุดในโลก’  ผู้สนใจสามารถรับชมคลิปการเปิดตัวได้ที่    :,"['Business', 'Tech']",ถนัดกิจ จันกิเสน,2022-01-10
รถยนต์ไฟฟ้าเป็นเทรนด์ก็จริง แต่เมืองไทยพร้อมหรือยังสำหรับรถที่จะใช้แบตเตอรี่ 100%," หลังรัฐบาลออกมาตรการควบคู่กันเพื่อส่งเสริมการสร้างตลาดรถยนต์ไฟฟ้าแบตเตอรี่ (Battery Electric Vehicle: BEV) ขึ้นในประเทศอย่างรวดเร็ว โดยการกระตุ้นทั้งในฝั่งผู้ซื้อและค่ายรถยนต์ ไม่ว่าจะเป็นการลดภาษีนำเข้าและภาษีสรรพสามิต รวมไปถึงการให้ส่วนลดเพิ่มเติมสำหรับผู้ซื้อระหว่าง 70,000-150,000 บาท  ทำให้เห็นได้ว่าภาพตลาดรถยนต์ BEV ในประเทศพลิกกลับมาคึกคักขึ้นทันที ทำให้ภาพตัวเลขคาดการณ์ของศูนย์วิจัยกสิกรไทยที่เคยมองไว้เมื่อต้นปี 2565 ว่ายอดขายรถยนต์ BEV ในปีนี้จะมีโอกาสพุ่งขึ้นไปอยู่ที่ระดับใกล้เคียงกับ 10,000 คัน เข้าใกล้ความจริงมากขึ้น และมีแนวโน้มที่ยอดขายรถยนต์ BEV จะยังคงเร่งตัวต่อเนื่องในปีถัดๆ ไป  ถึงการใช้ BEV จะตอบโจทย์ในเรื่องสิ่งแวดล้อมที่สะอาดเพื่อคนรุ่นหลัง การสร้างสังคมคาร์บอนสมดุล และพลังงานทางเลือกที่ดูจะหมดไปอย่างรวดเร็ว แต่คำถามที่น่าสนใจคือเมืองไทยพร้อมหรือยังสำหรับการใช้ BEV และจะมีอะไรที่เหมาะสมก่อนที่จะถึงเวลาเปลี่ยนผ่านหรือไม่? ข่าวที่เกี่ยวข้อง: ศูนย์วิจัยกสิกรไทยมองว่า สิ่งที่จำเป็นต้องมีการพัฒนาขึ้นควบคู่กันไปด้วยคือเรื่องของความสะดวกในการเข้าถึงจุดชาร์จไฟฟ้า ซึ่งจากรายงานของสมาคมยานยนต์ไฟฟ้าไทย พบว่าปัจจุบันไทยยังมีจุดชาร์จไฟฟ้าอยู่เพียง 693 จุด รวม 2,285 หัวจ่าย และกว่า 66% เป็นหัวจ่ายแบบ AC หรือระบบชาร์จแบบปกติ ซึ่งจะใช้เวลาในการชาร์จประมาณ 12-15 ชั่วโมง ไม่เหมาะกับการใช้งานของคนส่วนใหญ่ โดยเฉพาะคนในกรุงเทพฯ และปริมณฑล ซึ่งอาศัยอยู่คอนโดมิเนียมหรือตึกแถว  ขณะที่ปั๊มน้ำมันซึ่งใช้เวลาเติมไม่กี่นาทีกลับมีถึงกว่า 30,000 แห่ง และอาจมีหัวจ่ายรวมกันถึงหลายแสนหัวจ่าย สิ่งนี้จึงกลายมาเป็นสาเหตุหลักสำคัญหนึ่งที่ผู้บริโภคที่มีกำลังซื้อยังรั้งรอที่จะถือครองรถยนต์ BEV แม้จะมีความคิดอยากเปลี่ยนมาใช้รถยนต์ BEV ก็ตาม  โดยหากหันไปมองตัวอย่างของเกาหลีใต้ที่ในปี 2563 สามารถขายรถยนต์ BEV ได้ราว 30,000 คัน (ใกล้เคียงกับคาดการณ์ยอดขาย BEV ไทยปี 2568 ของศูนย์วิจัยกสิกรไทย) พบว่าจุดชาร์จไฟฟ้าในเกาหลีใต้มีจำนวนสูงถึง 70,000 จุด โดยเกือบ 10,000 จุด ใช้หัวจ่ายแบบ DC ซึ่งมีแผนที่จะเพิ่มจำนวนจุดชาร์จที่มีหัวจ่ายดังกล่าวขึ้นอีกต่อเนื่อง  ขณะที่ข้อมูลจาก ABeam Consulting เผยว่า ประมาณ 3% ของโครงการคอนโดมิเนียมในเขตกรุงเทพฯ และปริมณฑล มีจุดชาร์จรถยนต์ไฟฟ้า (EV) นอกจากนี้คอนโดมิเนียมประมาณ 74% ที่มีจุดชาร์จรถยนต์ไฟฟ้า (EV) มีจุดที่สามารถรองรับการชาร์จได้เพียง 1-2 คันพร้อมกันเท่านั้น โดยรวมแล้วมีพื้นที่สำหรับชาร์จรถยนต์ไฟฟ้าแบตเตอรี่ (BEV) ประมาณ 400 คันเท่านั้น  ในปัจจุบันคอนโดมิเนียมใช้รูปแบบการกำหนดราคาชาร์จรถยนต์ไฟฟ้าที่หลากหลาย โดยการกำหนดราคาตามเวลา (64%) เป็นรูปแบบที่พบบ่อยที่สุด รองลงมาคือการชำระค่าไฟฟ้าที่ใช้ไป (31%) มีเพียง 1% ที่ใช้รูปแบบการคิดราคาคงที่ ซึ่งไม่ได้ขึ้นอยู่กับเวลาหรือหน่วยไฟฟ้า และอีก 4% มีบริการแท่นชาร์จรถยนต์ไฟฟ้า (EV) แบบไม่คิดค่าใช้จ่าย  โดยส่วนใหญ่แล้วการชาร์จรถยนต์ไฟฟ้าแบตเตอรี่ (BEV) ในอาคารหรือคอนโดมิเนียมนั้นไม่ได้ถูกอย่างที่คิด เนื่องจากค่าไฟฟ้าที่มากกว่า 50% ของโครงการคอนโดมิเนียมคิดค่าไฟฟ้าตามหน่วยคือ 10 บาทต่อกิโลวัตต์ ซึ่งมากกว่า 2 เท่าของค่าไฟฟ้าสูงสุดที่การไฟฟ้านครหลวง (กฟน.) กำหนดที่ 4.7 บาท ซึ่งทำให้ผู้บริโภคที่คิดจะซื้อรถยนต์ไฟฟ้าแบตเตอรี่ (BEV) เพื่อลดค่าน้ำมันจำเป็นต้องกลับไปทบทวนการตัดสินใจอีกครั้ง  เพราะการเป็นเจ้าของรถยนต์ไฟฟ้าแบตเตอรี่ (BEV) ในคอนโดมิเนียมส่วนใหญ่จำเป็นต้องเสียค่าชาร์จไฟฟ้าที่เทียบเท่ากับการเติมน้ำมันในรถยนต์ที่ใช้เครื่องยนต์สันดาปภายใน (Internal Combustion Engine: ICE) ที่ประหยัดน้ำมัน โดยเฉพาะอย่างยิ่งรถยนต์ไฟฟ้าไฮบริดปลั๊กอิน (Plug-In Hybrid Electric Vehicle: PHEV)  จุดนี้เองทำให้หลายฝ่ายมองว่าในช่วงแรกนี้รถยนต์ไฟฟ้าแบบ PHEV ยังคงเป็นเทคโนโลยีที่มีความเหมาะสมและสอดคล้องกับระบบโครงสร้างพื้นฐานของประเทศเป็นอย่างมาก  โดยหากภาครัฐมีการสนับสนุนรถยนต์ไฟฟ้าแบบ PHEV มากขึ้น ย่อมจะเป็นผลดีต่อผู้บริโภคในแง่ของการใช้งานที่ตอบโจทย์ ซึ่งผู้บริโภคสามารถสนุกไปกับการขับขี่ด้วยระบบไฟฟ้า 100% สำหรับการใช้งานในเมือง และยังสามารถขับขี่ในระยะทางไกลได้ด้วยระบบไฮบริด โดยไม่ต้องกังวลเรื่องสถานีชาร์จ ทำให้คนเริ่มคุ้นชินกับการใช้รถยนต์ไฟฟ้าแบบไร้กังวล แล้วจะทำให้เกิดการเปลี่ยนผ่านสู่ BEV ได้อย่างราบรื่น  และเมื่อคนเริ่มใช้ PHEV มากขึ้น ความต้องการการใช้รถไฟฟ้ามากขึ้น Infrastructure มีมากขึ้น จุดชาร์จและแบตเตอรี่ได้รับการพัฒนาและมีราคาที่ถูกลง ก็จะส่งผลให้รถไฟฟ้ามีราคาถูกลงและจูงใจให้คนใช้รถ BEV มากขึ้น  สิ่งที่น่าสนใจคือในแง่สิ่งแวดล้อม จากการศึกษาการประเมินการปล่อยก๊าซคาร์บอนไดออกไซด์ตามวัฏจักรชีวิตของผลิตภัณฑ์ (Life Cycle Assessment: LCA) ของมิตซูบิชิ มอเตอร์ส คอร์ปอเรชั่น พบว่า ตราบจนปัจจุบันรถยนต์ไฟฟ้าประเภทปลั๊กอินไฮบริดเป็นหนึ่งในทางเลือกที่ดีที่สุดเพื่อการอนุรักษ์สิ่งแวดล้อมเมื่อพิจารณาปริมาณการปล่อยก๊าซคาร์บอนไดออกไซด์ ไม่เฉพาะจากปลายท่อไอเสียรถยนต์ แต่หมายรวมถึงทั้งกระบวนการการผลิตทั้งหมด ทั้งจากการผลิตกระแสไฟฟ้าและจากกระบวนการการผลิตรถยนต์อีกด้วย (ตั้งแต่ขั้นตอนการผลิตจนถึงทำลายซาก PHEV ปล่อยมลพิษน้อยที่สุด)  ด้วยสถานการณ์การผลิตไฟฟ้าของประเทศในปัจจุบัน (Power Generation Mix) ส่งผลให้รถยนต์ไฟฟ้าแบบ BEV ยังก่อให้เกิดปริมาณก๊าซคาร์บอนไดออกไซด์ตามวัฏจักรชีวิตของผลิตภัณฑ์ (LCA) มากกว่าเครื่องยนต์ประเภทอื่นๆ รวมทั้งเครื่องยนต์สันดาปภายใน โดยรถยนต์ไฟฟ้าแบบ PHEV ยังถือเป็นระบบที่มีการปล่อยคาร์บอนไดออกไซด์น้อยที่สุด  ทำให้มีการมองว่านโยบายสนับสนุนรถยนต์ไฟฟ้าแบบ PHEV จะเข้ามาช่วยให้การเปลี่ยนผ่านของอุตสาหกรรมยานยนต์สู่ยุคยานยนต์ไฟฟ้าเป็นไปได้อย่างราบรื่น ลดผลกระทบต่อ Value Chain ของอุตสาหกรรมยานยนต์ โดยเฉพาะอย่างยิ่งที่เกี่ยวข้องกับระบบเครื่องยนต์สันดาปภายใน ที่จะมีผลเป็นอย่างมากกับการจ้างงานและการกระตุ้นการเติบโตทางเศรษฐกิจ  ขณะที่ในแง่ของการแข่งขันนั้น ศูนย์วิจัยกสิกรไทยมองว่าการแข่งขันเพื่อชิงส่วนแบ่งตลาดรถยนต์ไทย โดยเฉพาะรถยนต์ BEV นั้นอาจต้องมองกันในระยะยาว และไม่อาจตัดสินได้ในตอนนี้ว่าการเข้ามาช้าหรือเร็วในตลาดจะมีผลต่อยอดขายในอนาคตอย่างมีนัยสําคัญ เพราะตลาดรถยนต์ BEV สําหรับไทยและโลกยังเป็นตลาดใหม่ เทคโนโลยีรถยนต์ BEV เองก็ยังมีการเปลี่ยนแปลงที่รวดเร็วมากและพัฒนาไม่หยุด นอกจากนี้ความสําเร็จของค่ายรถ โดยเฉพาะในไทยยังมีอีกหลายปัจจัยที่เกี่ยวข้องซึ่งผู้ซื้อใช้ในการพิจารณา  โดยนอกจากเรื่องความรู้สึกดีในการขับขี่ซึ่งอาจมาจากฟีเจอร์ประกอบต่างๆ ที่ให้มาในรถแล้ว ยังรวมไปถึงบริการหลังการขาย การเข้าถึงความช่วยเหลือได้อย่างรวดเร็ว โดยเฉพาะในเรื่องการหาอะไหล่ง่าย การใช้เวลาไม่นานในการซ่อมบํารุง การมีรถสํารองให้ใช้ระหว่างซ่อม เป็นต้น ซึ่งในระยะยาวข้างหน้าค่ายรถที่สามารถตอบโจทย์ในเรื่องเหล่านี้ได้ดี ก็จะมีโอกาสได้ส่วนแบ่งตลาดเยอะกว่าค่ายอื่น  อย่างในบ้านเราจะเห็นการเปิดตัวรถ PHEV จากค่ายฝั่งยุโรป เช่น Volvo XC40, Mercedes-Benz E 300 e, BMW X3, BMW X5, Audi Q7 และ Audi Q8  หรือในฝั่งเจ้าตลาดอย่างแบรนด์ญี่ปุ่นเองก็มีเหมือนกัน ตัวอย่างเช่น มิตซูบิชิ มอเตอร์ส ที่เชื่อว่า PHEV เป็นรถยนต์ที่เหมาะสมกับช่วงการเปลี่ยนถ่ายสู่ BEV ซึ่งก่อนหน้านี้แม้จะเป็นผู้ผลิตรถยนต์ไฟฟ้าแบบแบตเตอรี่รุ่นแรกของโลกที่มีการผลิตเพื่อการจำหน่าย ชื่อ Mitsubishi i-MiEV ในปี 2552 แล้วก็มีการยุติไป เนื่องจากอาจจะยังเป็นเรื่องใหม่ของคนในสมัยนั้นที่ยังไม่คุ้นชินกับการใช้รถยนต์ไฟฟ้า  แต่ด้วยความพร้อมในหลายๆ ด้าน ตอนนี้ มิตซูบิชิ มอเตอร์ส ประเทศไทย จึงได้ทำตลาด ‘Mitsubishi Outlander PHEV’ ที่มีจำหน่ายไปแล้วกว่า 60 ประเทศทั่วโลก สำหรับรุ่นที่เปิดตัวในประเทศไทยเป็นรถยนต์ไฟฟ้าปลั๊กอินไฮบริดสัญชาติญี่ปุ่นรุ่นแรกที่ผลิตโดยคนไทยและที่ศูนย์การผลิตในประเทศไทย และได้รับสิทธิประโยชน์ทางภาษี จึงทำให้สามารถจำหน่ายได้ในราคาใกล้เคียงกับราคารถยนต์ SUV เครื่องยนต์เบนซิน  โดยทาง มิตซูบิชิ มอเตอร์ส ประเทศไทย ระบุว่า เทคโนโลยีที่มากับ Outlander PHEV สามารถจ่ายไฟได้สูงถึง 1,500 วัตต์ มาพร้อมเต้ารับ AC ในถึงสองตัว ตอบโจทย์ผู้ที่รักการเดินทางท่องเที่ยวในสไตล์แคมปิ้งและกิจกรรมเอาต์ดอร์ ซึ่งสามารถนำเครื่องใช้ไฟฟ้าที่มีกำลังไฟไม่เกิน 1,500 วัตต์ เช่น ไมโครเวฟ หม้อหุงข้าว ไดร์เป่าผม มาเชื่อมต่อกับตัวรถและเปิดใช้งานได้ทันทีโดยไม่จำเป็นต้องสตาร์ทเครื่องยนต์ทิ้งไว้  ขณะเดียวกัน Mitsubishi Outlander PHEV สามารถวิ่งด้วยพลังงานจากแบตเตอรี่ไฟฟ้า 100% ได้ระยะทางสูงสุดถึง 55 กิโลเมตรจากการชาร์จไฟเพียงหนึ่งรอบ และยังสามารถใช้พลังงานไฟฟ้าแบบผสม (แบบไฮบริด) สำหรับการวิ่งในระยะทางที่ไกลขึ้นได้อีก  อีกหนึ่งเทคโนโลยีที่แตกต่างเมื่อเทียบกับแบรนด์อื่นที่จำหน่ายอยู่ในตลาดรถเมืองไทย คือการเชื่อมต่อระบบพลังงานหมุนเวียนระหว่างบ้านและรถยนต์ที่ชื่อว่า ‘เดนโด ไดร์ฟ เฮ้าส์’ (Dendo Drive House) อาศัยหลักการทำงานร่วมกันของรถยนต์พร้อมกับเครื่องอัดและจ่ายประจุไฟฟ้า แผงโซลาร์เซลล์และแบตเตอรี่สำรองกระแสไฟฟ้าในที่พักอาศัย ทำให้สามารถผลิตกระแสไฟฟ้าจากที่พักอาศัยได้เองเพื่อนำไปใช้ชาร์จกระแสไฟฟ้าแก่รถยนต์ และในทางกลับกันยังสามารถดึงกระแสไฟฟ้าออกจากรถยนต์กลับมาใช้ในที่พักอาศัยได้อีกด้วย  อย่างไรก็ตาม จากจุดเริ่มต้นด้วยรถยนต์ไฟฟ้าแบบ PHEV มิตซูบิชิ มอเตอร์ส ประเทศไทย มีแผนที่จะปรับผลิตภัณฑ์รถยนต์นั่งทั้งหมดให้เป็นระบบขับเคลื่อนไฟฟ้าประเภทอื่นๆ ทั้งรถยนต์ไฟฟ้าแบบผสม (Hybrid Electric Vehicle: HEV) และรถยนต์ไฟฟ้าแบบแบตเตอรี่ (Battery Electric Vehicles: BEV) ตั้งแต่ปี 2567 เป็นต้นไป","['Business', 'Tech']",ถนัดกิจ จันกิเสน,2022-09-30
Foxconn และ Indika Energy ตั้งบริษัทร่วมทุนสำหรับการผลิตแบตเตอรี่ และ รถยนต์ไฟฟ้า ในอินโดนีเซีย, กลุ่มเทคโนโลยีของไต้หวัน Hon Hai Precision Industry หรือที่รู้จักกันดีในชื่อ Foxconn และ Indika Energy บริษัทขุดถ่านหินของอินโดนีเซีย ประกาศจัดตั้งบริษัทร่วมทุน โดยมีแผนจะผลิตแบตเตอรี่ และรถยนต์ไฟฟ้าในอินโดนีเซีย  ทั้งสองบริษัทกล่าวในแถลงการณ์ร่วมว่า Foxconn Indika Motor ซึ่งเป็นบริษัทร่วมทุน จะผลิตรถยนต์ไฟฟ้าเชิงพาณิชย์ในเขตเศรษฐกิจที่ใหญ่ที่สุดของเอเชียตะวันออกเฉียงใต้ ตลอดจนพัฒนาอุตสาหกรรมสนับสนุน ซึ่งรวมถึงแบตเตอรี่  อินโดนีเซีย ผู้ผลิตนิกเกิลรายใหญ่ที่สุดของโลก ซึ่งเป็นส่วนประกอบสำคัญในแบตเตอรี่รถยนต์ไฟฟ้า กระตือรือร้นที่จะใช้ประโยชน์จากทรัพยากรของตน เพื่อก้าวขึ้นเป็นผู้มีบทบาทสำคัญในห่วงโซ่อุปทานของรถยนต์ไฟฟ้าทั่วโลก  ข่าวที่เกี่ยวข้อง: กฎหมายและเอกสาร: รัฐบาลได้ผลักดันการพัฒนาอุตสาหกรรมแบตเตอรี่ในประเทศ เช่นเดียวกับการผลิต EV ในท้องถิ่น การเคลื่อนไหวดังกล่าวยังดึงดูดกลุ่มแบตเตอรี่จีน Contemporary Amperex Technology (CATL) ตลอดจน LG Energy Solution และ Hyundai Motor ผู้ผลิตรถยนต์สัญชาติเกาหลีใต้  “อินโดนีเซียเป็นประเทศที่มีเศรษฐกิจใหญ่ที่สุดในเอเชียตะวันออกเฉียงใต้ และเป็นผู้นำของกลุ่ม G20 ในปีนี้ และอาเซียนในปีหน้า โดยมุ่งมั่นที่จะบรรลุเป้าหมายการปล่อยมลพิษสุทธิเป็นศูนย์” ทรอย หวู่ หัวหน้าฝ่ายกลยุทธ์แบตเตอรี่ของ Foxconn กล่าวในการแถลงข่าว “การร่วมทุนครั้งนี้ตอกย้ำความมุ่งมั่นของ Foxconn ในการสนับสนุนพันธมิตรของเราในอินโดนีเซีย สำหรับเป้าหมายการสร้างระบบนิเวศที่ยั่งยืน”  การลงทุนเริ่มต้นของ Foxconn ในบริษัทที่ตั้งขึ้นใหม่จะมีมูลค่า 1.75 ล้านดอลลาร์ และรับหุ้น 40% โฆษกของ Foxconn กล่าวกับ Nikkei Asia ซึ่งบริษัทร่วมทุนดังกล่าวจะมุ่งเน้นไปที่การพัฒนาแบตเตอรี่ลิเทียมไอออนฟอสเฟตสำหรับรถยนต์ไฟฟ้าเป็นอันดับแรก และการทำงานเกี่ยวกับการผลิตรถยนต์เพื่อการพาณิชย์ เช่น รถโดยสารไฟฟ้า เป็นต้น  ภาพ: Ceng Shou Yi / NurPhoto via Getty Images :,"['Business', 'Business']",ถนัดกิจ จันกิเสน,2022-09-24
Tesla เรียกคืนรถยนต์ ‘1.1 ล้านคัน’ ทั่วสหรัฐฯ ชี้อัปเดตซอฟต์แวร์คุมระบบหน้าต่าง," Tesla ผู้ผลิตรถยนต์ไฟฟ้าชั้นนำของสหรัฐฯ เดินหน้าทยอยเรียกรถยนต์คืนเกือบ 1.1 ล้านคันทั่วสหรัฐฯ เนื่องจากระบบพลิกกลับอัตโนมัติของกระจกหน้าต่างอาจไม่ตอบสนองอย่างถูกต้องหลังจากตรวจพบสิ่งกีดขวาง ซึ่งเพิ่มความเสี่ยงที่จะทำให้ผู้ขับขี่ได้รับบาดเจ็บหรือเกิดอุบัติเหตุได้  แถลงการณ์ของ Tesla ระบุว่า ทางบริษัทได้แจ้งกับทางสำนักงานบริหารความปลอดภัยการจราจรบนทางหลวงแห่งชาติ (NHTSA) ว่าจะดำเนินการอัปเดตซอฟต์แวร์แบบ over-the-air ของระบบพลิกกลับกระจกอัตโนมัติ  สำหรับการเรียกคืนนี้ครอบคลุมรถยนต์รุ่น 3 ปี 2017-2022, รุ่น Y ปี 2020-2021 และรถยนต์รุ่น S และรุ่น X ปี 2021-2022 โดยจนถึงขณะนี้ทางบริษัทยังไม่ได้รับรายงานอุบัติเหตุใดๆ ที่เกี่ยวข้องกับสาเหตุของการเรียกรถคืนในครั้งนี้  สำหรับระบบพลิกกลับอัตโนมัติได้รับการออกแบบให้ส่งหน้าต่างกลับลงมาโดยอัตโนมัติหากมีสิ่งกีดขวางระหว่างหน้าต่างกับกรอบหน้าต่าง  ด้าน NHTSA กล่าวว่า หน้าต่างปิดโดยไม่มีระบบพลิกกลับอัตโนมัติที่เหมาะสมอาจใช้แรงมากเกินไป จนอาจกวนสมาธิคนขับหรือผู้โดยสาร ซึ่งเพิ่มความเสี่ยงที่จะได้รับบาดเจ็บ ข่าวที่เกี่ยวข้อง: :   ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Business', 'Business']",THE STANDARD WEALTH,2022-09-23
รถยนต์ไฟฟ้าเจาะมาตรการสนับสนุน EV ทางเลือกใหม่สำหรับอนาคต, วิกฤตภาวะโลกร้อน มลพิษทางอากาศ เช่น ฝุ่น PM2.5 และราคาน้ำมันที่พุ่งสูงขึ้น ล้วนเป็นปัจจัยเร่งให้รัฐบาลกำหนดนโยบายผลักดันให้อุตสาหกรรมรถยนต์ไฟฟ้าเกิดขึ้นในประเทศไทย หน่วยงานรัฐบาลต่างๆ ภายใต้มติคณะกรรมการนโยบายยานยนต์ไฟฟ้าแห่งชาติ คณะกรรมการส่งเสริมการลงทุน กรมสรรพสามิต กรมศุลกากร กรมการขนส่งทางบก ฯลฯ ได้มีการปรับปรุงระเบียบเพื่อรองรับและส่งเสริมยานยนต์ไฟฟ้า (EV)  สืบเนื่องจากมติคณะกรรมการนโยบายยานยนต์ไฟฟ้าแห่งชาติ ครั้งที่ 3/2564 และ 1/2565 ซึ่งมีมติเห็นชอบมาตรการสนับสนุนทางภาษีการใช้ยานยนต์ไฟฟ้า (EV Tax Incentive Package) และได้รับความเห็นชอบจากคณะรัฐมนตรีเมื่อวันที่ 15 กุมภาพันธ์ 2565 ทำให้ไม่นานมานี้หน่วยงานที่เกี่ยวข้อง อันได้แก่ กระทรวงการคลัง และกรมสรรพสามิต ได้ประกาศใช้กฎหมายที่เกี่ยวข้อง เพื่อให้เป็นไปตามมาตรการสนับสนุนดังกล่าว (ระหว่าง พ.ศ. 2565-2568) ทั้งนี้ โดยมุ่งกระตุ้นความต้องการใช้ยานยนต์ไฟฟ้าซึ่งขับเคลื่อนด้วยแบตเตอรี่ (BEV) โดยใช้มาตรการราคาเพื่อให้ราคายานยนต์ BEV และยานยนต์ที่ใช้เครื่องยนต์สันดาปภายในทั่วไปอยู่ในช่วงราคาเดียวกัน ข่าวที่เกี่ยวข้อง กฎหมายและเอกสาร:     มาตรการสนับสนุนปัจจุบันครอบคลุมยานยนต์ BEV ทั้งหมด 3 ชนิด ได้แก่ รถยนต์โดยสารส่วนบุคคล รถจักรยานยนต์ และรถกระบะ และสามารถแบ่งประเภทมาตรการสนับสนุน คือ มาตรการยกเว้นหรือลดหย่อนอากรขาเข้าแก่รถยนต์ BEV ทั้งคัน (แบบ CBU) ที่นำเข้ามาเพื่อทดลองตลาด มาตรการลดหย่อนภาษีสรรพสามิต และการให้เงินอุดหนุนโดยกรมสรรพสามิต ซึ่งมีรายละเอียดดังนี้  1. มาตรการยกเว้นหรือลดหย่อนอากรขาเข้าแก่รถยนต์ BEV ทั้งคัน (แบบ CBU) ที่นำเข้ามาเพื่อทดลองตลาด  ภายใต้ประกาศกระทรวงการคลัง เรื่อง การลดอัตราอากรและยกเว้นอากรศุลกากรสำหรับรถยนต์ไฟฟ้าแบบแบตเตอรี่สำเร็จรูปที่นำเข้ามาทั้งคัน รถยนต์ BEV ทั้งคัน (แบบ CBU) ไม่เกิน 10 ที่นั่ง ที่นำเข้ามาเพื่อทดลองตลาด จะได้รับสิทธิยกเว้นหรือลดหย่อนอากรขาเข้าในอัตราที่ต่างกันไป ขึ้นอยู่กับการใช้สิทธิความตกลงการค้าเสรี (FTA) เพื่อการนำเข้านั้น โดยมีรายละเอียดดังนี้  1.1 สำหรับรถยนต์ BEV ทั้งคัน (แบบ CBU) ซึ่งมีแบตเตอรี่สำเร็จรูปที่มีขนาดตั้งแต่ 10 กิโลวัตต์ชั่วโมงขึ้นไป และมีราคาขายปลีกแนะนำไม่เกิน 2 ล้านบาท ให้ได้รับการลดอัตราอากรหรือยกเว้นอากร ดังต่อไปนี้  1.2 สำหรับรถยนต์ BEV ทั้งคัน (แบบ CBU) ซึ่งมีแบตเตอรี่สำเร็จรูปที่มีขนาดตั้งแต่ 30 กิโลวัตต์ชั่วโมงขึ้นไป และมีราคาขายปลีกแนะนำมากกว่า 2 ล้านบาท แต่ไม่เกิน 7 ล้านบาท ให้ได้รับการลดอัตราอากรหรือยกเว้นอากร ดังต่อไปนี้  2. มาตรการลดหย่อนภาษีสรรพสามิต โดยลดจาก 8% เป็น 2% สำหรับรถยนต์ BEV และ 0% สำหรับรถกระบะ ทั้งนี้ จะต้องปฏิบัติตามที่กรมสรรพสามิตประกาศเงื่อนไขไว้  3. การให้เงินอุดหนุนโดยกรมสรรพสามิต  ตามที่กรมสรรพสามิตได้ออกประกาศกรมสรรพสามิต เรื่อง กำหนดหลักเกณฑ์ วิธีการ และเงื่อนไขการรับสิทธิตามมาตรการสนับสนุนการใช้ยานยนต์ไฟฟ้าประเภทรถยนต์และรถจักรยานยนต์ เมื่อวันที่ 21 มีนาคม 2565 สามารถสรุปการได้เงินอุดหนุนของรถยนต์โดยสารส่วนบุคคล รถจักรยานยนต์ และรถกระบะ ได้เป็นแผนภาพข้างล่าง ดังนี้    กฎหมาย:  ประกาศกรมสรรสามิต เรื่อง กำหนดหลักเกณฑ์ วิธีการ และเงื่อนไขการรับสิทธิตามมาตรการสนับสนุนการใช้ยานยนต์ไฟฟ้าประเภทรถยนต์และรถจักรยานยนต์ ลงวันที่ 21 มีนาคม 2565  ในส่วนของเงินอุดหนุนนี้สามารถขอรับได้ทั้งเพื่อ BEV ที่ผลิตในไทยและนำเข้ามาจากต่างประเทศ ยกเว้นรถกระบะ BEV ที่จะได้เงินอุดหนุนก็ต่อเมื่อผลิตในไทยเท่านั้น ทั้งนี้ ผู้ผลิตและนำเข้ารถยนต์ BEV ทั้งคัน (แบบ CBU) ในระหว่างปี 2565-2566 จะต้องผลิตคืนในอัตรา 1 ต่อ 1 ภายในปี 2567 โดย   ทั้งนี้ อาจขอขยายกำหนดเวลาผลิตคืนได้จนถึงสิ้นปี 2568 แต่จะต้องรับภาระการผลิตคืนมากขึ้นเป็นอัตรา 1 ต่อ 1.5  นอกจากนี้ ยังต้องปฏิบัติตามเงื่อนไขสัดส่วนการใช้วัตถุดิบในประเทศ ซึ่งเป็นไปตามประกาศกรมสรรพสามิต วันที่ 21 มีนาคม 2565  อย่างไรก็ตาม สิทธิตามมาตรการส่งเสริมดังกล่าวอาจถูกเพิกถอนได้หากละเมิดข้อกำหนดภายใต้ประกาศที่เกี่ยวข้อง เช่น การปรับปรุงหรือเปลี่ยนแปลงเล็กน้อยต่อรถที่ได้รับสิทธิโดยไม่ขออนุญาต หรือการไม่ปฏิบัติตามเงื่อนไขการผลิตคืน ซึ่งจะนำไปสู่โทษทางภาษีต่างๆ ตั้งแต่ค่าภาษีอากร ค่าปรับ เบี้ยปรับ เงินเพิ่ม ที่กำหนดภายใต้กฎหมายศุลกากรและกฎหมายสรรพสามิต รวมถึงการเรียกคืนเงินอุดหนุน และการยึดหรือบังคับวงเงินประกัน  ดังนั้น ผู้ประกอบการควรศึกษาเงื่อนไขและข้อกำหนดเพื่อการได้รับสิทธิตามมาตรการสนับสนุนทั้งหลาย เพื่อระงับความเสี่ยงจากการไม่ปฏิบัติตามกฎหมายที่อาจเกิดขึ้นได้  ในส่วนของกรมการขนส่งทางบกนั้น ครม. ได้เห็นชอบการลดภาษีประจำปีสำหรับรถที่ขับเคลื่อนด้วยพลังงานไฟฟ้าเพียงอย่างเดียว โดยกำหนดให้ลดอัตราภาษีประจำปีสำหรับรถที่ขับเคลื่อนด้วยพลังงานไฟฟ้าเพียงอย่างเดียว ที่จดทะเบียนระหว่างวันที่ 1 ตุลาคม 2565 – 30 กันยายน 2568 ลง 80% ตามอัตราภาษีประจำปี เป็นระยะเวลา 1 ปี นับแต่วันที่จดทะเบียน  ทั้งนี้ เพื่อส่งเสริมและสร้างแรงจูงใจในการใช้ยานยนต์ไฟฟ้า สอดคล้องกับนโยบายรัฐบาลในการลดปริมาณการปลอยก๊าซคาร์บอนไดออกไซด์และปริมาณ PM2.5 ในอากาศ ตลอดจนช่วยกระตุ้นระบบเศรษฐกิจการผลิตยานยนต์ไฟฟ้าในภาพรวมของประเทศ  จากมาตรการสนับสนุนของภาครัฐต่างๆ ที่จะจูงใจนักลงทุนให้เข้ามาผลิตยานยนต์ไฟฟ้าในประเทศไทย ซึ่งก็เป็นไปตามเทรนด์ของผู้ผลิตในต่างประเทศ เช่น ในยุโรป รถยนต์นั่งที่ผลิตส่วนใหญ่เป็นรถยนต์ไฟฟ้า และจะไม่มีการผลิตรถยนต์สันดาปในอนาคต ซึ่งส่งผลให้ผู้ประกอบยานยนต์ในประเทศจะไม่มีชิ้นส่วน CKD ที่จะนำมาผลิตเป็นรถยนต์สันดาปภายในในประเทศในอนาคต อย่างไรก็ดี การที่จะจูงใจให้ผู้ใช้รถสันดาปภายในในประเทศ ซึ่งในปัจจุบันมีกว่า 41 ล้านคัน มาใช้รถยนต์ไฟฟ้า อาจไม่สามารถใช้มาตรการภาษีเพื่อลดต้นทุนการผลิตเพียงอย่างเดียว ภาครัฐอาจต้องดูแลปัจจัยอื่นที่มีผลในการเปลี่ยนแปลงพฤติกรรมผู้บริโภค เช่น โครงสร้างพื้นฐานการผลิตไฟฟ้า สถานีชาร์จไฟฟ้า ระบบการกำจัดหรือนำมาใช้ใหม่ของแบตเตอรี่ที่ใช้แล้ว เป็นต้น ดังนั้น จึงเป็นเรื่องท้าทายของรัฐบาลในการกำหนดนโยบายรัฐ เพื่อสนับสนุนอุตสาหกรรมการผลิตยานยนต์ไฟฟ้าในประเทศไทยเพื่อให้บรรลุวัตถุประสงค์ที่ได้ตั้งไว้,"['มัลลิกา ภูมิวาร', 'Opinion']",มัลลิกา ภูมิวาร,2022-09-09
BYD ผู้ผลิตรถยนต์ไฟฟ้ารายใหญ่ที่สุดของจีน จะลงทุน 1.79 หมื่นล้านบาท ปั้น ‘ไทย’ เป็นศูนย์กลางการผลิตแห่งแรกในเอเชียตะวันออกเฉียงใต้," BYD ผู้ผลิตรถยนต์ไฟฟ้ารายใหญ่ที่สุดของจีนที่เพิ่งเปิดตัวในไทยไปไม่นานนี้ วางแผนที่จะทำให้ ‘ไทย’ เป็นศูนย์กลางการผลิตแห่งแรกในเอเชียตะวันออกเฉียงใต้ ซึ่งจะเข้ามาท้าทายกับแบรนด์จากชาติเดียวกันที่บุกเข้ามาก่อนแล้ว  ตามรายงานของคณะกรรมการส่งเสริมการลงทุนของประเทศไทยอย่างเป็นทางการ BYD จะลงทุนเป็นจำนวนเงินทั้งสิ้น 1.79 หมื่นล้านบาทในจังหวัดระยอง โดยว่ากันว่าได้ซื้อพื้นที่ราว 700 ไร่จาก WHA ซึ่งเป็นผู้พัฒนานิคมอุตสาหกรรม  “กลุ่ม WHA ได้ตกลงขายที่ดินแปลงใหญ่ในนิคมอุตสาหกรรมของเราในจังหวัดระยอง” จรีพร จารุกรสกุล ประธานคณะกรรมการบริษัท และประธานเจ้าหน้าที่บริหารกลุ่ม บริษัท ดับบลิวเอชเอ คอร์ปอเรชั่น จำกัด (มหาชน) กล่าวกับ Nikkei Asia โดยปฏิเสธที่จะให้รายละเอียดเพิ่มเติม   ข่าวที่เกี่ยวข้อง   WHA Group ได้ส่งจดหมายเชิญสื่อเพื่อร่วมพิธีลงนามซื้อ-ขายที่ดิน ระหว่าง WHA Group และ BYD สำหรับสร้างโรงงานผลิตรถ EV แห่งแรกของ BYD ในอาเซียน ในนิคมอุตสาหกรรมดับบลิวเอชเอ ระยอง 36  พิธีดังกล่าวจะจัดขึ้นในช่วงเช้าวันนี้ (8 กันยายน) นอกจากจรีพรแล้ว ยังมี หลิวเสว่เลี่ยง ผู้จัดการทั่วไป ฝ่ายขายประจำภูมิภาคเอเชียแปซิฟิก บริษัท บีวายดี ออโต้ อินดัสทรี จำกัด เข้าร่วมด้วย  เมื่อเดือนที่แล้ว BOI ได้อนุมัติสิทธิพิเศษในการลงทุนที่มอบให้กับ BYD โดยสิทธิพิเศษได้บังคับให้ผู้ผลิตรถยนต์ไฟฟ้าต้องเริ่มลงทุนภายใน 3 ปี  คาดว่ายอดขายรถยนต์ไฟฟ้าของไทยจะเพิ่มขึ้นอย่างรวดเร็วด้วยเงินอุดหนุนจากรัฐบาล ที่ให้เงินช่วยเหลือได้มากถึง 1.5 แสนบาทต่อรถยนต์ไฟฟ้า 1 คัน นอกจากนี้ เมื่อวันที่ 9 มิถุนายนรัฐบาลได้ลดภาษีนำเข้ารถยนต์ไฟฟ้าเหลือ 2% จากเดิมมีตัวเลขที่ 8%  Nikkei Asia ระบุว่า นโยบายเหล่านี้มีขึ้นเพื่อช่วยให้ประเทศไทยเป็นศูนย์กลางการผลิตรถยนต์ไฟฟ้าของอาเซียน และภายในปี 2573 จะเพิ่มอัตราส่วนของรถยนต์ไฟฟ้าเป็น 30%  แน่นอนว่าการเข้ามาของ BYD จะต้องสู้รบปรบมือกับแบรนด์เพื่อนร่วมชาติที่เข้ามาบุกก่อนแล้ว ไม่ว่าจะเป็น Great Wall Motor ที่เข้ามาในปี 2563 และทำยอดขายเป็นเบอร์ 1 ด้วยตัวเลข 5,219 คันในช่วงครึ่งแรกของปี 2565 ในขณะที่ MG ทำยอดขาย 4,500 คันในช่วงเวลาเดียวกัน  ภาพ: Getty Images :","['Business', 'Business']",ถนัดกิจ จันกิเสน,2022-08-09
AH – คาดกำไรปกติ 3Q65 ยังเติบโตดี ท่ามกลางความกังวลปัญหาขาดแคลนเซมิคอนดักเตอร์และเศรษฐกิจชะลอตัวซึ่งจะส่งผลกระทบต่อความต้องการรถยนต์," บมจ.อาปิโก ไฮเทค (AH) เผยการคาดการณ์ธุรกิจผลิตชิ้นส่วนยานยนต์ OEM ในประเทศไทย (51% ของยอดขาย 2Q65) จะปรับตัวดีขึ้นใน 3Q65 โดยได้รับการสนับสนุนจากคำสั่งซื้อใหม่ให้ผลิตเพลารถกระบะซึ่งเริ่มผลิตในปลาย 2Q65 (มูลค่ารวมราว 1 พันล้านบาทต่อปี) และจะรับรู้เต็มไตรมาสใน 3Q65  ขณะที่ปัญหาขาดแคลนเซมิคอนดักเตอร์ส่งผลกระทบต่อผู้ผลิตรถยนต์ในประเทศไทยแตกต่างกัน แต่ลูกค้าหลักของบริษัทยังไม่ได้มีปัญหาด้านอุปทานที่เกี่ยวข้องกับการขาดแคลนเซมิคอนดักเตอร์อย่างมีนัยสำคัญ  นอกจากนี้ AH คาดว่าผลกระทบจากการขึ้นค่าจ้างขั้นต่ำในประเทศไทยจะมีจำกัด เนื่องจากแรงงานของบริษัท (12% ของค่าใช้จ่ายในการดำเนินงานทั้งหมด) เป็นแรงงานที่มีทักษะ ดังนั้นจึงได้รับค่าจ้างสูงกว่าค่าจ้างขั้นต่ำอยู่แล้ว  ด้านการดำเนินงานในยุโรป AH เผยการดำเนินงานในประเทศโปรตุเกส (18% ของยอดขาย 2Q65) มีผลขาดทุนเล็กน้อยราว 20 ล้านบาท ใน 2Q65 โดยมีสาเหตุมาจากคำสั่งซื้อที่ลดลงจากผู้ผลิตรถยนต์ที่ได้รับผลกระทบจากปัญหาขาดแคลนเซมิคอนดักเตอร์ (ยอดขายรถยนต์ในสหภาพยุโรปลดลง 14%YoY ใน 1H65) และรายการพิเศษจากการตั้งสำรองลูกหนี้การค้า  แม้ปัญหาขาดแคลนเซมิคอนดักเตอร์ในยุโรปยังมีอยู่ แต่สถานการณ์ค่อนข้างดีกว่า 2Q65 เมื่อพิจารณาจากคำสั่งซื้อที่มีเพิ่มขึ้น AH คาดว่าการดำเนินงานในประเทศโปรตุเกสจะถึงจุดคุ้มทุนใน 3Q65 และจะมีกำไรเล็กน้อยใน 4Q65  อย่างไรก็ตาม ปัญหาขาดแคลนเซมิคอนดักเตอร์ทำให้ยอดขายรถยนต์ในยุโรปยังลดลงอย่างต่อเนื่องในเดือนกรกฎาคม โดยเยอรมนีลดลง 13%YoY และฝรั่งเศสลดลง 7%YoY เมื่อมองต่อไปข้างหน้า โดยปกติแล้วความต้องการสินค้าฟุ่มเฟือย เช่น รถยนต์ มีความสัมพันธ์กับสภาวะเศรษฐกิจ  ซึ่ง SCBS มองว่าความกังวลเกี่ยวกับความไม่แน่นอนทางเศรษฐกิจ ค่าครองชีพที่เพิ่มขึ้น และอัตราดอกเบี้ยที่สูงขึ้น อาจส่งผลกระทบต่อความต้องการซื้อรถยนต์ในยุโรปและอาจส่งผลทำให้การดำเนินงานในประเทศโปรตุเกสของ AH ฟื้นตัวได้ช้า  ในช่วง 1 เดือนที่ผ่านมา ราคาหุ้น AH ปรับตัวเพิ่มขึ้น 19.67% สู่ระดับ 25.25 บาท ขณะที่ SET Index ปรับตัวเพิ่มขึ้น 3.93% สู่ระดับ 1,638.38 จุด  SCBS ประมาณการกำไรปกติปี 2565 จะเติบโต 28%YoY และจะเติบโตแข็งแกร่งที่สุดในกลุ่มยานยนต์ ขณะที่ 3Q65 คาดว่ากำไรปกติจะเพิ่มขึ้นมาก YoY (จากฐานต่ำ) และเพิ่มขึ้นเล็กน้อย QoQ โดยได้รับการสนับสนุนจากการดำเนินงานในประเทศไทยที่แข็งแกร่งขึ้น  ทั้งนี้ SCBS ปรับ Tactical Call ระยะ 3 เดือน สำหรับ AH ลงสู่ NEUTRAL (จาก OUTPERFORM) โดยคงราคาเป้าหมายไว้ที่ 26 บาทต่อหุ้น ( PE 9 เท่า) เนื่องจากคาดว่าภาพรวมอุตสาหกรรมยานยนต์ที่เป็นลบจากปัญหาขาดแคลนเซมิคอนดักเตอร์และความกังวลเกี่ยวกับเศรษฐกิจชะลอตัวซึ่งจะส่งผลกระทบต่อความต้องการรถยนต์  และคาดจะส่งผลทำให้ราคาหุ้น AH พักตัวหลังจากทะยานขึ้น 19% ในช่วง 1 เดือนที่ผ่านมา ประกอบกับฤดูกาลการจ่ายเงินปันผลได้ผ่านพ้นไป  อย่างไรก็ตาม SCBS ชอบ AH ที่มีกิจการอยู่ในฐานการผลิตที่สำคัญของโลก ทั้งประเทศไทย โปรตุเกส และจีน ในขณะที่บริษัทอื่นๆ ในกลุ่มยานยนต์มีกิจการอยู่ในประเทศไทยเป็นส่วนใหญ่ และ AH (ผ่านทางธุรกิจในโปรตุเกส) น่าจะได้รับประโยชน์จากยอดขายรถยนต์ไฟฟ้า (EV) ที่เพิ่มขึ้นก้าวกระโดดในยุโรป  สำหรับปัจจัยเสี่ยงสำคัญที่ต้องติดตามคือ      ช่องทางติดตาม THE STANDARD WEALTH","['Business', 'Market']",THE STANDARD WEALTH,2022-08-31
BYD แบรนด์จีนคู่แข่งของ Tesla ทำ ‘กำไร’ ช่วงครึ่งปีแรก 2022 ได้กว่า 1.9 หมื่นล้านบาท จากยอดขายรถยนต์ไฟฟ้าที่พุ่งสูง 300%," BYD ผู้ผลิตรถยนต์สัญชาติจีน ซึ่งเพิ่งแซงหน้า Tesla เป็นผู้ผลิตรถยนต์ไฟฟ้ารายใหญ่ที่สุดของโลก ทำกำไรได้มากกว่า 3 เท่าในครึ่งปีแรก 2022 จากยอดขายที่เพิ่มขึ้น 300% แถมยังเอาชนะการประมาณการของนักวิเคราะห์ได้อีกด้วย  กำไรสุทธิตั้งแต่เดือนมกราคม-มิถุนายน 2022 อยู่ที่ 3.6 พันล้านหยวน หรือกว่า 1.9 หมื่นล้านบาท เทียบกับ 1.17 พันล้านหยวนในปีที่แล้ว ในขณะที่รายได้เพิ่มขึ้น 65.7% เป็น 1.5 หมื่นล้านหยวน โดยมีกำไรต่อหุ้น 1.24 หยวน สูงกว่าที่คาดการณ์ไว้เฉลี่ย 0.42 หยวน จากการสำรวจโดยนักวิเคราะห์ของ Bloomberg  สิ่งที่ทำให้ BYD ซึ่งได้รับการสนับสนุนจากวอร์เรน บัฟเฟตต์ บรรลุผลกำไรในครึ่งปีแรกแม้จะมีความตึงเครียดในห่วงโซ่อุปทานยานยนต์ เกิดจากการสามารถจัดการซัพพลายเชนได้ดีกว่าบริษัทอื่นๆ มากมาย รวมถึงคู่แข่งในประเทศอย่าง NIO Inc., XPeng Inc. และ Li Auto Inc.  ข่าวที่เกี่ยวข้อง:  เนื่องจากมีการปิดเมืองทั้งเมืองในเซี่ยงไฮ้และฉางชุน ซึ่งเป็นฐานการผลิตรถยนต์รายใหญ่สองแห่งในประเทศจีน บังคับให้ผู้ประกอบและผู้ผลิตชิ้นส่วนหลายพันรายต้องระงับการผลิตบางส่วน เช่น แบตเตอรี่ และเซมิคอนดักเตอร์ ในระหว่างเดือนมีนาคม-พฤษภาคม แต่ BYD ไม่ได้มีโรงงานอยู่ที่นั่น  “รถยนต์ไฟฟ้าและรถยนต์ไฮบริดของ BYD ได้รับการยอมรับอย่างกว้างขวางจากผู้ขับขี่ชาวจีนว่าเป็นรถยนต์คุณภาพสูง” Chen Jinzhu ประธานเจ้าหน้าที่บริหารของ Shanghai Mingliang Auto Service กล่าว “รถรุ่นใหม่ถูกมองว่าให้ความคุ้มค่าแก่ลูกค้า”  Seal ซีดานไฟฟ้าเต็มรูปแบบของ BYD ซึ่งเป็นคู่แข่งกับ Model 3 ของ Tesla ที่ผลิตในเซี่ยงไฮ้ ได้รับคำสั่งซื้อประมาณ 60,000 คันนับตั้งแต่เปิดตัวในปลายเดือนพฤษภาคม โดยมีราคาอยู่ระหว่าง 209,800-286,800 หยวน สามารถวิ่งได้ไกลถึง 700 กิโลเมตรต่อการชาร์จ 1 ครั้ง ส่วน Model 3 มีราคาอยู่ที่ 279,900 หยวน และมีระยะการขับขี่ 556 กิโลเมตร  ในตลาดรถยนต์พลังงานใหม่ (NEV) ของแดนมังกร ซึ่งประกอบด้วยรถยนต์ไฟฟ้า ไฮบริดปลั๊กอิน และเซลล์เชื้อเพลิงล้วนๆ BYD ครองส่วนแบ่ง 25.7% ในครึ่งปีแรก โดยสามารถขายได้ 641,000 คัน เพิ่มขึ้น 300% เมื่อเทียบปีต่อปี ที่สำคัญยังมียอดขายมากกว่า 564,000 คันในช่วงเวลาเดียวกันของ Tesla และ BYD สามารถขายรถคันใหม่ในช่วง 7 เดือนแรกมากกว่ายอดขายปี 2020 และ 2021 รวมกันเสียอีก  BYD ก่อตั้งขึ้นในปี 1995 ในฐานะผู้ผลิตแบตเตอรี่ ก่อนจะเริ่มผลิตรถยนต์ในปี 2003 และได้พัฒนาเป็นผู้ผลิตรถยนต์รายใหญ่ในประเทศจีนในที่สุด  นายกรัฐมนตรีหลี่เค่อเฉียงของจีนได้เยี่ยมชมสำนักงานใหญ่ของ BYD ในเซินเจิ้นเมื่อต้นเดือนสิงหาคม และให้คำมั่นว่าจะกระตุ้นยอดขายรถยนต์ไฟฟ้าที่เติบโตขึ้นแล้ว และรักษานโยบายสิทธิพิเศษไว้เพื่อทำให้ประเทศจีนเป็นตลาด EV ที่ใหญ่ที่สุดในโลก  นักวิเคราะห์จาก Bloomberg Intelligence ประเมินว่า BYD จะสามารถส่งมอบรถยนต์ได้ 1.5-2 ล้านคันในปีนี้ โดยราคาขายที่สูงขึ้นและการผลิตที่เพิ่มขึ้นจะเป็นตัวช่วยในการทำกำไร นอกจากนี้ยังมาจากการขยายไปยังตลาดใหม่ 7 แห่งในช่วงไม่กี่เดือนที่ผ่านมา ได้แก่ ญี่ปุ่น ไทย และเยอรมนี  อย่างไรก็ตาม BYD ระบุความท้าทายต่างๆ รวมถึงโควิด และความขัดแย้งระหว่างรัสเซียและยูเครน ที่ผลักดันราคาสินค้าโภคภัณฑ์และทำให้การเติบโตทางเศรษฐกิจชะลอตัว ส่วนการระบาดของไวรัสเป็นระยะๆ ในจีน ทำให้เกิดความตึงเครียดในซัพพลายเชนและความไม่แน่นอนที่เพิ่มขึ้น  ในภาพรวมหุ้นของ BYD ลดลงประมาณ 1% ในปีนี้ แต่ช่วงที่ผ่านมาความผันผวนทำให้หุ้นลดลงมากถึง 37% และเพิ่มขึ้นมากถึง 24% ในช่วงเวลาดังกล่าว เมื่อต้นปี BYD แซงหน้า Volkswagen ขึ้นเป็นผู้ผลิตรถยนต์ที่มีมูลค่าสูงสุดอันดับ 3 ของโลก รองจาก Toyota Motor และ Tesla Inc.   ภาพ: Getty Images :","['Business', 'Market']",ถนัดกิจ จันกิเสน,2022-08-30
Audi บริษัทผู้ผลิตรถยนต์สัญชาติเยอรมัน เตรียมเข้าสู่การแข่งขัน F1 ในปี 2026 อย่างเป็นทางการ, วันนี้ (26 สิงหาคม) มาร์คัส ดุสมานน์ ประธานบอร์ดบริหารของ Audi บริษัทรถยนต์จากเยอรมนี ได้กล่าวในงานแถลงข่าวก่อนการแข่งขันเบลเจียน กรังด์ปรีซ์ 2022 ว่าพวกเขาได้ลงทะเบียนเป็นผู้ผลิตเครื่องยนต์สำหรับศึกฟอร์มูลาวันแล้วอย่างเป็นทางการ โดยจะเข้าร่วมแข่งขันในปี 2026  โดย Audi ยังไม่ได้เปิดเผยว่าพวกเขาจะทำทีมของตัวเองหรือเป็นผู้สนับสนุนเครื่องยนต์  ซึ่งทาง Audi เผยว่า การตัดสินใจเข้าร่วม F1 เกิดขึ้นเนื่องจากการปรับกฎกติกาใหม่ให้เครื่องยนต์มีองค์ประกอบของการใช้พลังงานไฟฟ้าและพลังงานสะอาดมากขึ้น  นอกจากนี้ Audi จะประกาศทีมที่พวกเขาจะร่วมมือด้วยในช่วงปลายปีนี้ ซึ่งทางสำนักข่าว BBC Sports คาดว่าจะทำงานร่วมกับทีมอัลฟา โรเมโอ และจะเข้ามารับบทบาทเป็นทีมโรงงานเหมือนกับทีมเฟอร์รารีและเมอร์ซีดีส  “นี่เป็นช่วงเวลาสำคัญของกีฬานี้ที่จะแสดงให้เห็นถึงความเป็นแพลตฟอร์มระดับโลกที่ยังคงเติบโตอย่างต่อเนื่อง” สเตฟาโน โดเมนิคาลี ประธาน F1 กล่าวถึงการเข้าสู่วงการ F1 ของ Audi  “นอกจากนี้ยังเป็นการแสดงจุดยืนของเราที่จะขยับไปสู่การใช้เครื่องยนต์พลังงานสะอาดแบบไฮบริดในปี 2026 เพื่อเป็นการแก้ปัญหาอุตสาหกรรมยานยนต์ในอนาคต  “เราทุกคนรู้สึกตื่นเต้นที่จะได้เห็นโลโก้ของ Audi ในสนามแข่งขัน และรอคอยที่จะฟังรายละเอียดต่างๆ จากแผนของพวกเขาในอนาคต”  ภาพ: Audi Sport :,['Sport'],ดิษยุตม์ ธนบุญชัย,2022-08-26
ชาวอเมริกันยอม กู้เงิน เพื่อซื้อรถเพิ่มมากขึ้น ดันสินเชื่อรถยนต์พุ่งทำสถิติสูงสุดเป็นประวัติการณ์," Experian บริษัทเฝ้าระวังติดตามข้อมูลเครดิตและสินเชื่อ เปิดเผยผลการศึกษาล่าสุดที่พบว่าผู้บริโภคชาวอเมริกันกำลังตอบสนองต่อราคารถยนต์และรถบรรทุกใหม่ที่พุ่งสูงขึ้นด้วยการกู้เงิน ยอมเป็นหนี้สินเพิ่มขึ้น ส่งผลให้อัตราการเติบโตของสินเชื่อรถยนต์ใหม่โดยเฉลี่ยทำสถิติสูงสุดเป็นประวัติการณ์ที่ 40,290 ดอลลาร์ ในช่วงไตรมาสที่สองที่ผ่านมา  รายงานระบุว่า การชำระเงินรายเดือนเฉลี่ยสำหรับสินเชื่อรถยนต์ใหม่เพิ่มขึ้นเป็น 667 ดอลลาร์ ในไตรมาสที่สอง หรือเพิ่มขึ้นเกือบ 15% จากปีก่อนหน้า ขณะที่จำนวนเงินกู้เฉลี่ยเพิ่มขึ้น 13.2%  ส่วนระยะเวลาของสินเชื่อรถยนต์ใหม่โดยเฉลี่ยทรงตัวอยู่ที่ 69 เดือน ในไตรมาสที่สองเมื่อเทียบกับปีที่แล้ว  ขณะเดียวกัน ในกลุ่มผู้ซื้อรถยนต์มือสองก็กู้เงินมากขึ้นเช่นกัน โดยสินเชื่อรถยนต์ใช้แล้วโดยเฉลี่ยพุ่งขึ้น 18.7% เป็น 28,534 ดอลลาร์ และมีการชำระเงินรายเดือนเฉลี่ย 515 ดอลลาร์ หรือเพิ่มขึ้น 17%  แม้ว่าธนาคารกลางสหรัฐฯ (Fed) จะพยายามลดความร้อนแรงของเศรษฐกิจด้วยการปรับขึ้นอัตราดอกเบี้ย แต่ราคาของรถยนต์ใหม่ในสหรัฐฯ ก็เพิ่มขึ้นเร็วกว่าอัตราเงินเฟ้อโดยรวมในช่วงหลายปีที่ผ่านมา อีกทั้งราคารถยนต์ที่สูงขึ้นส่วนหนึ่งเป็นผลจากการที่บรรดาค่ายผู้ผลิตรถยนต์ในสหรัฐฯ ยังไม่สามารถผลิตรถยนต์ให้ทันกับความต้องการของตลาดได้ เนื่องจากการขาดแคลนเซมิคอนดักเตอร์และปัญหาอื่นๆ ในระบบห่วงโซ่อุปทาน  ด้านบริษัทวิจัยตลาด J.D. Power เปิดเผยว่า ราคารถยนต์หรือรถบรรทุกใหม่โดยเฉลี่ยทำสถิติสูงสุดที่ 46,259 ดอลลาร์ ในเดือนสิงหาคม  ขณะที่ทาง Experian กล่าวว่า ข้อมูลสินเชื่อแสดงให้เห็นว่าผู้บริโภคเลือกใช้รถยนต์หรือรถบรรทุกมือสองมากขึ้น เนื่องจากราคารถยนต์ใหม่สูงขึ้น โดยรถมือสองคิดเป็น 61.8% ของสินเชื่อรถยนต์ทั้งหมดในช่วงไตรมาสที่สอง เพิ่มขึ้นจาก 58.5% ในปีก่อนหน้า และรถยนต์ที่จัดไฟแนนซ์ในไตรมาสที่สอง เป็นรถยนต์เอนกประสงค์ 60%  วันเดียวกัน สถานีโทรทัศน์ CNN รายงานว่า อัตราสินเชื่อที่อยู่อาศัยพุ่งสูงขึ้นในสัปดาห์นี้ เนื่องจากนักลงทุนพยายามทำความเข้าใจข้อมูลที่ให้สัญญาณที่หลากหลายเกี่ยวกับสุขภาพโดยรวมของเศรษฐกิจสหรัฐฯ  ตามข้อมูลของ Freddie Mac พบว่า อัตราดอกเบี้ยคงที่ของสินเชื่อเพื่อที่อยู่อาศัย 30 ปี เพิ่มขึ้นจากสัปดาห์ก่อนหน้าที่ 5.13% มาอยู่ที่เฉลี่ย 5.55% ในสัปดาห์นี้ สิ้นสุด ณ วันที่ 25 สิงหาคม ซึ่งสูงกว่าช่วงเวลาเดียวกันของปีที่แล้วอย่างมาก โดยปีที่แล้วอยู่ที่ 2.87%  หลังจากเริ่มต้นปีที่ 3.22% อัตราดอกเบี้ยของสินเชื่อเพื่อที่อยู่อาศัยก็เพิ่มขึ้นอย่างรวดเร็วในช่วงครึ่งแรกของปี โดยแตะระดับสูงสุดที่ 5.81% ในช่วงกลางเดือนมิถุนายน อย่างไรก็ตาม ความกังวลเกี่ยวกับเศรษฐกิจและภารกิจของ Fed ในการต่อสู้กับภาวะเงินเฟ้อ ทำให้อัตราดอกเบี้ยเหล่านี้มีความผันผวนมากขึ้น  Sam Khater หัวหน้านักเศรษฐศาสตร์ของ Freddie Mac กล่าวว่า การรวมกันของอัตราดอกเบี้ยเพื่อที่อยู่อาศัยที่สูงขึ้น และการชะลอตัวของการเติบโตทางเศรษฐกิจ กำลังส่งผลกระทบต่อตลาดที่อยู่อาศัยในสหรัฐฯ  Khater กล่าวอีกว่า ยอดขายบ้านยังคงลดลง ราคากำลังลดลง และความเชื่อมั่นของผู้บริโภคต่ำ แต่ท่ามกลางอุปสงค์ที่ลดลง ยังมีผู้ซื้อบ้านที่มีศักยภาพรอที่จะกลับเข้าสู่ตลาด  นักวิเคราะห์มองว่า อัตราสินเชื่อที่อยู่อาศัยมีแนวโน้มที่จะขยับตามอัตราดอกเบี้ยพันธบัตรรัฐบาลสหรัฐฯ อายุ 10 ปี ซึ่งเพิ่มขึ้นเมื่อสัปดาห์ที่แล้ว โดยอัตราดังกล่าวมีการแกว่งขึ้นและลงในช่วงไม่กี่สัปดาห์ที่ผ่านมา เนื่องจากการวิเคราะห์ของนักลงทุนจำนวนมากแสดงให้เห็นว่าเศรษฐกิจมีความยืดหยุ่นในบางพื้นที่และอ่อนตัวลงในบางพื้นที่  George Ratiu ผู้จัดการฝ่ายวิจัยเศรษฐกิจของ Realtor.com กล่าวว่า ทุกสายตาจับจ้องไปที่สุนทรพจน์ของ Jerome Powell ประธาน Fed ที่จะกล่าวในงาน Jackson Hole Economic Symposium ในรัฐไวโอมิงในวันนี้ (26 สิงหาคม)  หลายฝ่ายคาดว่า Powell จะเน้นย้ำถึงความมุ่งมั่นของธนาคารกลางในการมุ่งใช้นโยบายการเงินที่เข้มงวดอย่างต่อเนื่องในช่วงที่เหลือของปี ขณะที่การปรับขึ้นอัตราดอกเบี้ยอย่างต่อเนื่องของ Fed บวกกับการหักลบกับตราสารหนี้ที่มีสินเชื่อที่อยู่อาศัยเป็นหลักประกันในการจำนองอย่างสินเชื่อบ้าน (Mortgage-Backed Securities) จะยังคงกดดันอัตราดอกเบี้ยสินเชื่อที่อยู่อาศัยให้สูงขึ้น  :   ช่องทางติดตาม THE STANDARD WEALTH","['Business', 'Economic']",THE STANDARD WEALTH,2022-08-26
"Ford เตรียมปลดพนักงาน 3,000 ตำแหน่งในส่วนรถยนต์สันดาป พร้อมปรับโครงสร้างมุ่งสู่การผลิต EV เต็มที่"," Ford Motor Co ค่ายผู้ผลิตรถยนต์รายใหญ่ของสหรัฐฯ เตรียมปลดพนักงานประจำและสัญญาจ้างทั้งหมด 3,000 ตำแหน่ง ส่วนใหญ่อยู่ภายในแถบอเมริกาเหนือและอินเดีย เนื่องจากมีการปรับโครงสร้างใหม่เพื่อให้ทันกับ Tesla ค่ายผู้ผลิตรถยนต์ไฟฟ้าชั้นนำสัญชาติเดียวกัน ในการแข่งขันเพื่อพัฒนารถยนต์ไฟฟ้า (EV) ที่ขับเคลื่อนด้วยซอฟต์แวร์  ความเคลื่อนไหวครั้งนี้ไม่ได้อยู่เหนือความคาดหมายแต่อย่างใด เนื่องจาก จิม ฟาร์เลย์ ประธานเจ้าหน้าที่บริหาร Ford พูดมานานหลายเดือนแล้วว่า โรงงานผลิตในเมืองเดียร์บอร์น รัฐมิชิแกน มีพนักงานผลิตรถยนต์มากเกินไป และขาดแคลนพนักงานที่มีทักษะที่จำเป็น ท่ามกลางอุตสาหกรรมยานยนต์ที่เปลี่ยนไปใช้รถยนต์ไฟฟ้าและบริการดิจิทัลมากขึ้น  ทั้งนี้ อีเมลของซีอีโอ Ford ระบุว่า บริษัทกำลังยกเลิกตำแหน่งงานบางอย่าง ควบคู่ไปกับการจัดระเบียบโครงสร้างองค์กรใหม่ ซึ่งจะทำให้ฟังก์ชันการทำงานต่างๆ ทั่วทั้งธุรกิจดำเนินไปได้อย่างราบรื่นขึ้น  เช่นเดียวกับผู้ผลิตรถยนต์รายอื่น Ford มีพนักงานที่ได้รับการว่าจ้างเพื่อสนับสนุนกลุ่มผลิตภัณฑ์เทคโนโลยีรถยนต์สันดาปเผาไหม้แบบดั้งเดิมจำนวนมาก ซึ่งในอนาคตฟาร์เลย์ได้วางแผนกลยุทธ์สำหรับ Ford เพื่อพัฒนากลุ่มยานยนต์ไฟฟ้าในวงกว้าง และเช่นเดียวกับ Tesla เพราะ Ford ก็ต้องการสร้างรายได้เพิ่มเติมผ่านบริการที่ขึ้นอยู่กับซอฟต์แวร์ดิจิทัลและการเชื่อมต่อออนไลน์เป็นหลัก  :","['Business', 'Economic']",THE STANDARD WEALTH,2022-08-23
หมดห่วงเรื่องการชาร์จรถยนต์ไฟฟ้า เมื่อเซ็นทรัลพัฒนาจับมือกลุ่ม ปตท. และ อีโวลท์ ติดตั้งสถานีอัดประจุยานยนต์ไฟฟ้าใน ‘ศูนย์การค้าเซ็นทรัล’ 37 แห่งทั่วประเทศ กว่า 400 ช่องจอด," หากมองไปบนท้องถนนในวันนี้เราจะพบว่า รถรุ่นใหม่หลายๆ รุ่นได้กลายเป็น ‘รถยนต์ไฟฟ้า’ เรียบร้อยแล้ว  พฤติกรรมของผู้บริโภคที่หันไปใช้รถยนต์ไฟฟ้ามากขึ้น ทำให้ศูนย์วิจัยกสิกรไทยประเมินว่าในปี 2565 จะมียอดขายรถยนต์ไฟฟ้าอยู่ที่ประมาณ 10,000 คัน ขยายตัวมากกว่า 412.0% เมื่อเทียบกับช่วงเดียวกันของปีที่แล้ว และมีมูลค่าไม่ต่ำกว่า 10,000 ล้านบาท  อย่างไรก็ตาม ทั้งศูนย์วิจัยกสิกรไทยและ เอบีม คอนซัลติ้ง (ประเทศไทย) ให้ข้อมูลที่ตรงกันว่า หนึ่งในความท้าทายของผู้ใช้รถยนต์ไฟฟ้าในวันนี้คือ ‘จำนวนจุดชาร์จรถยนต์ไฟฟ้าที่ไม่เพียงพอ’  เพื่อตอบโจทย์ของผู้บริโภคให้สมกับคำว่า ‘Center of Life’ หรือ ‘ศูนย์กลางการใช้ชีวิต’ ทำให้ ‘เซ็นทรัลพัฒนา’ ไม่รีรอที่จะเข้ามาคลายกังวลในเรื่องนี้  เพราะตอนนี้ทาง ‘เซ็นทรัลพัฒนา’ จับมือกลุ่ม ปตท. และ อีโวลท์ ในการติดตั้งสถานีอัดประจุยานยนต์ไฟฟ้าใน ‘ศูนย์การค้าเซ็นทรัล’ 37 แห่งทั่วประเทศ รวมแล้วกว่า 400 ช่องจอด ซึ่งใช้เม็ดเงินลงทุนกว่า 200 ล้านบาท  เป้าหมายของเซ็นทรัลพัฒนาคือการตอบรับการเดินทางในทุกๆ วัน (Short Haul) หรือจะเดินทางแบบเมืองเชื่อมเมือง (Long Haul) สะท้อนการเป็นศูนย์กลางของทุกจังหวัด ท่องเที่ยวได้จากเหนือจรดใต้ผ่าน 37 สาขา กว่า 18 จังหวัดทั่วประเทศ เพราะเราสามารถจอดชาร์จรถแล้วไปทำธุระต่างๆ ในศูนย์การค้าเซ็นทรัล เมื่อกลับมารถก็ชาร์จเต็ม สามารถเดินทางได้อย่างหายห่วงอีกครั้ง  “เรากำลังก้าวสู่อนาคตในการช่วยเหลือโลก และส่งต่อโลกที่น่าอยู่ให้กับคนในเจเนอเรชันถัดไป” วัลยา จิราธิวัฒน์ กรรมการผู้จัดการใหญ่ และประธานเจ้าหน้าที่บริหาร บริษัท เซ็นทรัลพัฒนา จำกัด (มหาชน) กล่าว “ขณะเดียวกันเมื่อเราขยายสถานีฯ กว่า 400 ช่องจอด ภายในสิ้นปีนี้จะทำให้เรามีสถานีฯ มากที่สุด และเป็นเบอร์ 1 ในกลุ่มศูนย์การค้าของไทย”    สำหรับความโดดเด่นของจุดชาร์จรถยนต์ไฟฟ้าในเซ็นทรัล คือ      ขณะเดียวกัน ‘กลุ่ม ปตท.’ โดย บริษัท อรุณ พลัส จำกัด (ARUN PLUS) ซึ่งเป็นผู้พัฒนาสถานีอัดประจุสำหรับยานยนต์ไฟฟ้า ภายใต้แบรนด์ ออน-ไอออน (on-ion EV Charging Station) ก็ได้ยืนยันว่า พลังงานไฟฟ้าที่ได้รับเป็นพลังงานสะอาดที่มาจากแหล่งพลังงานหมุนเวียน 100% ด้วยการออกใบรับรองการใช้พลังงานหมุนเวียน หรือ Renewable Energy Certificates (RECs) และเป็นพลังงานหมุนเวียนที่ผลิตในประเทศไทยทั้งหมด  ด้าน ‘อีโวลท์’ ได้กล่าวว่า การร่วมมือกับเซ็นทรัลพัฒนาในครั้งนี้ นับเป็นการร่วมมือครั้งสำคัญเพื่อเพิ่มศักยภาพในการขยายเครือข่ายสถานีชาร์จให้ผู้ใช้ยานยนต์ไฟฟ้าให้แข็งแกร่งและครอบคลุมมากขึ้น เข้าถึงสถานีชาร์จได้ง่ายขึ้น  โดยอีโวลท์พร้อมเปิดให้ใช้บริการเต็มรูปแบบภายในปี 2565 ผ่าน EVolt Application ทั้งระบบ iOS และ Android พร้อมทีมงานที่ช่วยให้คำปรึกษาอย่างรวดเร็วตลอด 24 ชั่วโมงผ่านทุกช่องทาง ทั้ง Call Center 0 2114 7343 หรือ LINE: @evolt_th    เบื้องต้นเฟสแรกคาดว่าจะแล้วเสร็จภายในเดือนตุลาคม หลังจากนั้นจะมีการขยายให้ครบตามแผนภายในสิ้นปี นอกจากติดตั้งเครื่องชาร์จแบบ AC หรือ Alternating Current แล้ว ในอนาคตยังมีแผนที่จะขยายให้เป็นแบบ DC หรือ Direct Current ซึ่งจะทำให้สามารถชาร์จได้รวดเร็วยิ่งขึ้น  นอกจากการติดตั้งสถานีอัดประจุยานยนต์ไฟฟ้าในศูนย์การค้าเซ็นทรัลแล้ว ทางเซ็นทรัลพัฒนายังได้มีแผนขยายสู่ธุรกิจอื่นๆ เช่น ที่อยู่อาศัย โรงแรม และอาคารสำนักงาน โดยคาดว่าจะมีส่วนช่วยในการลดการปลดปล่อยก๊าซคาร์บอนไดออกไซด์ให้ประเทศไทยได้มากกว่า 5,250 ตันต่อปี    ทั้งหมดนี้ได้เข้ามาตอกย้ำ ‘เซ็นทรัลพัฒนา’ ที่เป็นเบอร์ 1 ของวงการศูนย์การค้าและอสังหาริมทรัพย์ไทย ซึ่งมุ่งหน้าในการเป็นองค์กร Mixed-Use Developer รายแรกสู่ Net Zero ภายในปี 2593 ส่งเสริมการใช้พลังงานสะอาดในศูนย์การค้ามาอย่างต่อเนื่อง รวมถึงพัฒนาศูนย์การค้าในรูปแบบ Eco-Friendly Mall เติมเต็มมิติของการใช้ชีวิตให้กับกลุ่มลูกค้ารักษ์โลก ได้แก่ เซ็นทรัล อีสต์วิลล์, เซ็นทรัล ศรีราชา และเซ็นทรัล อยุธยา รวมถึงมีจุดบริการส่งเสริมพฤติกรรมดูแลสิ่งแวดล้อมอย่าง EV-Charger, Recycling Station และจุดทิ้งดี  โดย ‘เซ็นทรัลพัฒนา’ มีแผนงานโรดแมปลดการปลดปล่อยก๊าซคาร์บอนไดออกไซด์และมลพิษจากธุรกิจสุทธิเป็นศูนย์ ผ่านการลดการใช้พลังงานให้ได้ 50% ลดการใช้ CFC และสารที่ทำลายชั้นบรรยากาศ และส่งเสริมการใช้พลังงานสะอาดหรือ Clean Energy ให้ได้อีก 50% รวมถึงปลูกต้นไม้ให้ได้ 1 ล้านต้นอีกด้วย",['Business'],THE STANDARD TEAM,2022-08-19
BYD แบรนด์รถยนต์ไฟฟ้า ในมือ ประธานวงศ์ พรประภา ฝันที่ยิ่งใหญ่ของ ไฮโซพก," ประเด็นใหญ่ในแวดวงธุรกิจยานยนต์ของไทยเวลานี้คงหนีไม่พ้นเรื่องราวของการประกาศลงทุนมูลค่า 3,000 ล้านบาท ของ ประธานวงศ์ พรประภา ในการเข้าเป็นตัวแทนจำหน่ายรถยนต์ไฟฟ้ายี่ห้อ BYD แต่เพียงผู้เดียวในประเทศไทย  โดยตั้งบริษัทใหม่ในชื่อ ‘เรเว่ ออโตโมทีฟ’ เข้ามาดูแล และมีการจัดงานแถลงข่าวอย่างเอิกเกริก มีทั้งตัวแทนภาครัฐ พันธมิตรด้านธุรกิจ และว่าที่ผู้แทนจำหน่าย เข้าร่วมงาน  แต่ประเด็นที่น่าจับตาหลังการแถลงข่าวและตอบคำถามสื่อมวลชน คงเป็นเรื่องราวของการดำเนินธุรกิจนับจากนี้ต่อไปจะเป็นอย่างไร รวมถึงแผนงานต่างๆ ของเรเว่ ออโตโมทีฟ ในการจำหน่ายรถยนต์ไฟฟ้า BYD จะสามารถแจ้งเกิด BYD ในประเทศไทยสำเร็จหรือไม่ ข่าวที่เกี่ยวข้อง แผนการดำเนินธุรกิจในครั้งนี้มิใช่การเข้ามาลงทุนโดยตรงจากทาง BYD แต่เป็นในรูปแบบของการแต่งตั้งตัวแทนจำหน่าย เช่นเดียวกับเมื่อสองครั้งแรกที่แต่งตั้งบริษัท ล็อกซเล่ย์ จำกัด (มหาชน) และบริษัท เอเจ แอดวานซ์ เทคโนโลยี จำกัด (มหาชน)  โดยคราวนี้มีบริษัท เรเว่ ออโตโมทีฟ จำกัด เป็นผู้ได้รับสิทธิ์การจำหน่ายอย่างเป็นทางการแต่เพียงผู้เดียว มี ประธานวงศ์ พรประภา เป็นประธานเจ้าหน้าที่บริหาร และ ประธานพร พรประภา (น้องสาว) เป็นรองประธานเจ้าหน้าที่บริหาร    เปรียบเทียบความแตกต่างระหว่างผู้ได้รับสิทธิ์สองรายแรกกับเรเว่ ออโตโมทีฟ จะแตกต่างอย่างชัดเจนในส่วนของการได้เป็นตัวแทนจำหน่ายแต่เพียงผู้เดียวในประเทศไทย และในส่วนของตัวรถยนต์นั้นจะเป็นรถแบบ Passenger Car ไม่ใช่รถเพี่อการพาณิชย์ ซึ่งเรเว่ ออโตโมทีฟ จะไม่มีการทำตลาดรถเพื่อการพาณิชย์อย่างรุ่น E6 หรือรถบัส แต่อย่างใด  ทั้งนี้ หากเปรียบเทียบกับแบรนด์จีนที่เข้ามาทำตลาดในไทยก่อนหน้าอย่างเกรท วอลล์ มอเตอร์ จะเป็นการลงทุนโดยตรงจากบริษัทแม่ในประเทศจีน ส่วนเอ็มจีเป็นการร่วมทุนระหว่างเอสเอไอซี มอเตอร์ ประเทศจีน และกลุ่มบริษัทเจริญโภคภัณฑ์ของไทย ซึ่งเรเว่ ออโตโมทีฟ เป็นการลงทุนส่วนตัวของทายาท ไม่ใช่การลงทุนของกลุ่มตระกูลพรประภา  สำหรับแผนการลงทุนเบื้องต้นประกาศด้วยตัวเลขมูลค่า 3,000 ล้านบาท โดยจะมีการกระจายสัดส่วนการใช้เงินแบ่งเป็น การลงทุนในด้านมาร์เก็ตติ้ง 450 ล้านบาท, ด้านการพัฒนาระบบไอที 150 ล้านบาท และส่วนที่เหลือจะใช้เพื่อการสต๊อกรถยนต์ที่นำเข้ามาจำหน่าย ไม่แตกต่างจากการดำเนินธุรกิจทั่วไป  “เป้าหมายของการเข้ามาทำตลาดในครั้งนี้คือ การขึ้นเป็นผู้จำหน่ายรถยนต์ขายดีอันดับที่ 5 ของตลาดรถยนต์ไทย และเป็นผู้นำตลาดอันดับ 1 ของรถยนต์ไฟฟ้าในไทย” คำกล่าวของ พก-ประธานวงศ์ พรประภา  ทั้งนี้ ในปีแรกของการทำตลาดวางเป้าหมายเอาไว้ที่หลักหมื่นคัน โดยจะมีการเปิดตัวรถยนต์ไฟฟ้ารุ่นแรกภายในไตรมาสที่ 4 ของปีนี้ ซึ่งจะเป็น 1 ใน 3 รุ่นที่ BYD มีการแถลงเปิดตัวอย่างเป็นทางการต่อเวทีโลก โดยมีกระแสระบุว่า รุ่นแรกที่จะนำเข้ามาจำหน่ายนั้นคาดว่าจะเป็นรุ่น Atto3 รถแบบอเนกประสงค์ SUV ราคาประมาณ 1 ล้านบาท  สำหรับรูปแบบของการจำหน่ายจะยังคงเป็นแบบมาตรฐานของการจำหน่ายรถปกติทั่วไป มีการแต่งตั้งตัวแทนจำหน่าย 31 แห่งภายในปีนี้ และเพิ่มขึ้นเป็น 60 แห่งภายในปีหน้า พร้อมกับการเพิ่มจุดชาร์จไฟฟ้าอีก 1,000 สถานี  โดยจะเข้าร่วมเซ็นบันทึกข้อตกลงเข้าโครงการสนับสนุนการใช้รถยนต์พลังงานไฟฟ้าจากรัฐบาลด้วย นั่นหมายความว่า BYD จะต้องมีการผลิตในประเทศไทย? เป็นไปได้อย่างไร  คำตอบของคำถามนี้มาจากประธานวงค์ที่ระบุว่า “BYD จะเข้ามาลงทุนและตั้งโรงงานประกอบรถยนต์ไฟฟ้าในประเทศไทย” แต่จะมาด้วยรูปแบบใด เป็นการลงทุนโดยตรงแบบเกรท วอลล์ มอเตอร์ หรือเป็นการร่วมทุนแบบเอ็มจี ข้อมูลต่างๆ เหล่านี้ยังไม่สามารถเปิดเผยได้ รวมถึงเหตุผลในการเข้ามาลงทุนในประเทศไทยของ BYD    ถ้าอ่านถึงตรงนี้ หลายท่านอาจตั้งคำถามว่า “ฝันไปหรือเปล่า?” ไม่ว่าเรื่องของยอดขายในปีแรกที่ระดับหมื่นคัน, การขึ้นแท่น Top 5 หรือการเข้ามาตั้งโรงงานประกอบรถยนต์ที่ต้องใช้เงินลงทุนมหาศาลระดับหมื่นล้านบาท  คำตอบเหมือนไก่กับไข่ เนื่องจากถ้ายอดขายเป็นไปตามเป้าหมายที่ระดับหมื่นคันได้จริง ไม่ใช่เรื่องยากเลยที่จะตั้งโรงงานในไทย เพราะผลิตมาแล้วขายได้ทันที คุ้มค่าการลงทุนแน่นอน  ดีลนี้จึงเปรียบเสมือนการโยนหินถามทางให้เรเว่ ออโตโมทีฟ ลุยเปิดหน้า และเมื่อประสบความสำเร็จ BYD ยกทัพมาลุยต่อ เป็นการทำธุรกิจที่ Win-Win ทั้งสองฝ่าย  แต่ไม่อยากจะคิดว่าหากยอดขายไม่เป็นไปตามเป้าหมายที่แถลง อะไรจะเกิดขึ้น? ประวัติศาสตร์จะซ้ำรอยหรือไม่?  จงฝันให้ไกล แล้วไปให้ถึง Build Your Dream บทความที่เกี่ยวข้อง  ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Business', 'Tech']",THE STANDARD WEALTH,2022-11-08
รู้จัก BYD แบรนด์รถยนต์ไฟฟ้าชื่อนี้ ที่ Tesla อยากได้ และกำลังจะเข้ามาทำตลาดในไทยเป็นครั้งที่ 3," จากกระแสข่าว การจะเข้ามาทำตลาดของ BYD ในประเทศไทยอย่างเป็นทางการ ทำให้ชื่อของแบรนด์ BYD กลายเป็นจุดสนใจอีกครั้ง ซึ่งต้องยอมรับว่า ชื่อของ BYD ในไทย แม้จะยังไม่ดังเทียบเท่าแบรนด์รถยนต์อื่นๆ แต่พอคุ้นหูอยู่บ้าง ดังนั้นบทความนี้จึงเกิดขึ้นมาสำหรับผู้ที่อยากรู้จักเข้าใจเกี่ยวกับ BYD ให้มากขึ้น  BYD ก่อตั้งขึ้นในประเทศจีนเมื่อปี 1995 โดยชื่อของ BYD ย่อมาจากคำว่า Build Your Dreams แรกเริ่มเป็นบริษัทที่ทำเกี่ยวกับการผลิตแบตเตอรี่และผลิตภัณฑ์เครื่องใช้ไฟฟ้าภายในครัวเรีอน  ต่อมาได้ขยับขยายสู่การเป็นผู้ผลิตสมาร์ทโฟน, แท็บเล็ต และแล็ปท็อป ให้กับแบรนด์ต่างๆ เช่น Apple, Dell, Samsung, Toshiba, Motorola และอื่นๆ อีกมากมาย  หลังจากที่ประสบความสำเร็จในการเป็นผู้ผลิตแบตเตอรี่ BYD เดินหมากก้าวสำคัญด้วยการรุกเข้ามาในธุรกิจยานยนต์ในชื่อ BYD Motor เมื่อปี 2003 ด้วยแนวคิดการเป็นยานยนต์พลังงานสะอาด โดยมีการผลิตทั้งรถยนต์, รถบัส, รถบรรทุก และรถรถยก (Forklift) รวมถึงขยายสู่การผลิต โซลาร์เซลล์และระบบแบตเตอรี่เก็บพลังงานสำรอง จวบจนถึงปัจจุบัน  จุดเปลี่ยนสำคัญที่ทำให้แบรนด์ BYD เฉิดฉายเป็นที่รู้จักในเวทีระดับโลก คือการที่ ‘วอร์เรน บัฟเฟตต์’ มหาเศรษฐีนักลงทุนระดับตำนาน เข้ามาเป็นหนึ่งในผู้ถือหุ้นของ BYD ตั้งแต่ปี 2008  และชื่อของ BYD กระหึ่มอีกครั้งเมื่อราวหนึ่งปีก่อนมีข่าวลือว่า Tesla ผู้ผลิตรถยนต์ไฟฟ้ารายใหญ่ของสหรัฐอเมริกา ต้องการให้ BYD ผลิตแบตเตอรี่ให้ เนื่องจาก BYD ได้คิดค้นแบตเตอรี่แบบใหม่สำเร็จในชื่อ Blade Battery ซึ่งว่ากันว่า แบตเตอรี่ชนิดนี้จะกลายเป็นบรรทัดฐานใหม่ของอุตสาหกรรมยานยนต์ไฟฟ้า เนื่องจากเก็บประจุไฟฟ้าได้มากกว่าและปลอดภัยกว่าแบตเตอรี่ปัจจุบัน    เหนือสิ่งอื่นใด รายงานข่าวล่าสุดเมื่อเร็วๆ นี้ BYD รายงานตัวเลขยอดขายรถยนต์ไฟฟ้าในช่วงครึ่งปีแรกของปี 2022 มีจำนวน 641,000 คัน แซงหน้า Tesla ที่มียอดจำหน่าย 564,000 คัน ขึ้นแท่นเป็นผู้ผลิตรถยนต์ไฟฟ้าอันดับหนึ่งของโลกได้ อย่างไรก็ตามยอดขายดังกล่าวเป็นเพียงช่วงระยะเวลาครึ่งปีแรกเท่านั้น ยังต้องรอดูจนกว่าจะถึงสิ้นปีว่าแท้จริงแล้วใครจะเป็นผู้นำตลาดรถยนต์ไฟฟ้ากันแน่  เราได้เห็นภาพใหญ่ของ BYD ในระดับโลกเป็นที่เรียบร้อยแล้ว กลับมาดูในส่วนของ BYD ในประเทศไทยกันบ้าง  แท้จริงแล้ว หากยังจำกันได้ BYD เคยทำตลาดในประเทศไทยมาแล้วถึง 2 ครั้งใหญ่ โดยครั้งแรกเกิดขึ้นเมื่อปี 2015 เป็นการร่วมมือกับ บริษัท ล็อกซเล่ย์ จำกัด (มหาชน) เปิดตัวรถยนต์นั่งรุ่น E6 และรถบัสรุ่น K9 เพื่อทำตลาด แต่แล้วก็เงียบหายไป โดยไม่มีรายงานว่ามีการนำเข้ามาจำหน่ายหรือไม่ประการใด  จนกระทั่งต่อมาในปี 2018 มีการรายงานข่าวผ่านตลาดหลักทรัพย์แห่งประเทศไทย ระบุว่า บริษัท เอเจ แอดวานซ์ เทคโนโลยี จำกัด (มหาชน) ได้ร่วมทุนกับ บริษัท ชาริช โฮลดิ้ง จำกัด ที่บริหารงานโดยหนึ่งในทายาทของตระกูลยนตรกิจ ได้สิทธิ์ในการทำตลาดรถยนต์ไฟฟ้าภายใต้แบรนด์ BYD โดยทำตลาดรุ่น E6 ซึ่งมีการจำหน่ายไปได้ราว 100 คันเพื่อเป็นแท็กซี่ ก่อนที่จะยุติการทำตลาดไปอย่างเงียบๆ มิได้มีการเปิดเผยถึงเหตุผลในการเลิกทำตลาดแต่อย่างใด    ล่าสุด BYD ได้กลับมาอีกครั้งหนึ่ง โดยคราวนี้ข้อมูลเบื้องต้นจะเป็นการร่วมมือกับทางกลุ่มสยามกลการอุตสาหกรรมที่นำทีมโดย ประธานวงศ์ พรประภา ทายาทรุ่นที่ 4 ของกลุ่มสยามกลการ โดยจะเป็นการนำเข้ามาทำตลาดในหลากหลายโมเดลมากกว่าเดิมที่มีเพียงรุ่น E6 เท่านั้น  ทั้งนี้ ในเชิงความสัมพันธ์แล้วทางกลุ่มสยามกลการอุตสาหกรรม มีความสัมพันธ์ที่ดีกับ BYD เนื่องจากได้สิทธิ์ในการเป็นตัวแทนจำหน่ายรถโฟร์กลิฟต์ไฟฟ้าและกลุ่มสินค้าด้านการจัดการพลังงานไฟฟ้าของ BYD ตั้งแต่อปี 2016 โดยใช้ชื่อทางการค้าว่า BYD Thailand  การบุกเบิกรุกตลาดเมืองไทยในคราวนี้ ดูจากทิศทางของตลาดและการตอบรับที่ดีของประชาชนชาวไทยที่มีต่อยานยนต์ไฟฟ้า จึงน่าจะมั่นใจได้ในระดับหนึ่งว่า BYD จะประสบความสำเร็จในด้านยอดขายมากกว่าอดีตที่ผ่านมา ส่วนจะจับมือยืนหยัดลงหลักปักฐานอยู่ได้นานแค่ไหน เวลาจะเป็นเครื่องพิสูจน์  หมายเหตุ: วอร์เรน บัฟเฟตต์ ลงทุนใน BYD ผ่านทาง Berkshire Hathaway โดยถือหุ้นเป็นจำนวน 225,000,000 หุ้น เมื่อเปรียบราคาย้อนหลัง 5 ปีของหุ้น BYD มีมูลค่าเพิ่มขึ้นมาแล้ว 450%  บทความที่เกี่ยวข้อง  ช่องทางติดตาม THE STANDARD WEALTH","['Business', 'Tech']",THE STANDARD WEALTH,2022-06-08
ชิ้นส่วนสะพานกลับรถ ย่านพระราม 2 ถล่ม ทับรถยนต์ เจ็บ 3 ราย เสียชีวิต 1 ราย, วันนี้ (31 กรกฎาคม) เมื่อเวลาประมาณ 21.00 น. เจ้าหน้าที่กู้ภัยรับแจ้งเหตุโครงสร้างสะพานกลับรถ ถนนพระราม 2 กม. 34 ขาเข้ากรุงเทพมหานครที่กำลังปิดปรับปรุง ช่วงโรงพยาบาลวิภาราม จังหวัดสมุทรสาคร พังถล่มลงมาทับรถยนต์และกระบะ เบื้องต้นพบผู้เสียชีวิต 1 ราย ติดอยู่ในซากรถ บาดเจ็บ 3 ราย เป็นคนงานก่อสร้าง 2 ราย  สำหรับผู้ที่ใช้เส้นทางถนนเพชรเกษม และถนนพระราม 2 มุ่งหน้ากรุงเทพฯ เจ้าหน้าที่แนะนำให้หลีกเลี่ยงเส้นทางจุดที่เกิดอุบัติเหตุ โดยใช้ถนนเพชรเกษมผ่านจังหวัดราชบุรีและจังหวัดนครปฐมแทน ส่วนผู้ที่มาจากจังหวัดสมุทรสงครามแนะนำให้ใช้ทางหลวงหมายเลข 375 (บ้านแพ้ว-พระประโทน) ไปออกถนนเพชรเกษมที่จังหวัดนครปฐมเพื่อเข้ากรุงเทพฯ แทน,['Thailand'],THE STANDARD TEAM,2022-01-08
BYD รถยนต์ไฟฟ้า จากแดนมังกรที่กำลังจะเข้าไทย รั้งเบอร์ 2 ที่ขายได้มากสุดของโลกในช่วงครึ่งปีแรก 2022 ตามจี้ Tesla มาติดๆ," BYD ของจีนกลายเป็นผู้ขาย รถยนต์ไฟฟ้า อันดับ 2 ของโลกในช่วง 6 เดือนแรกของปี 2022 จากความแข็งแกร่งของรถที่มีราคาต่ำกว่า เป็นรองเพียง Tesla ขณะที่ Hyundai Motor เพิ่มขึ้นมาเป็นอันดับที่ 5 ในการจัดอันดับของ Nikkei  โดย BYD ซึ่งอยู่ในอันดับที่ 4 ในปี 2021 ด้วยยอดขาย 324,000 คันในช่วงครึ่งปีแรกสามารถแซงหน้า SAIC Motor และ Volkswagen ขณะเดียวกัน BYD ยังจำหน่ายรถยนต์ปลั๊กอินไฮบริดมากกว่า 300,000 คันในช่วงครึ่งแรกของปี 2022 หากรวมกันจะทำให้ BYD เป็นผู้ขายรถยนต์ไฟฟ้ารายใหญ่ที่สุดของโลก  รถยนต์ไฟฟ้ารุ่นต่างๆ ของ BYD รวมถึงรถยนต์เอนกประสงค์ Yuan Plus และรถซับคอมแพ็ก Dolphin มีราคาอยู่ราว 1-2 แสนหยวน หรือ 5.38 แสน – 1.07 ล้านบาท ซึ่งราคาดังกล่าวดึงดูดคนซื้อรถอายุน้อยได้เป็นอย่างดี  สำหรับการจัดอันดับ Nikkei ใช้ข้อมูลจากบริษัทวิจัยตลาด MarkLines และผู้ผลิตรถยนต์ ซึ่งครอบคลุมประมาณ 3 ล้านคันที่ขายใน 66 ตลาดหลัก  Tesla ซึ่งเป็นผู้นำตลาดในปี 2021 ยังคงครองอันดับหนึ่งในช่วงครึ่งแรกของปี 2022 โดยมียอดขาย 564,000 คัน แต่ในปีนี้ได้รับผลระทบจากโรงงานในเซี่ยงไฮ้ที่ต้องหยุดการผลิตจากโควิด  ด้านยอดขายรถยนต์ไฟฟ้าของ Hyundai Motor เพิ่มขึ้นสองเท่าเป็น 169,000 คัน โดยการเติบโตของยอดขายได้รับแรงหนุนจากการเปลี่ยนแปลงในตลาดสหรัฐฯ ซึ่งราคาน้ำมันเบนซินที่สูงขึ้นอย่างรวดเร็วได้เร่งการย้ายไปใช้รถยนต์ไฟฟ้า  SAIC ตกลงมาอยู่ที่อันดับ 3 ด้วยยอดขาย 310,000 คันในช่วงครึ่งปีแรก โดยต้องเผชิญกับการชะลอตัวของยอดขาย Hongguang Mini EV ซึ่งได้รับความนิยมในเมืองภูมิภาคของจีน แต่ต้นทุนวัสดุที่สูงขึ้นทำให้ราคาสูงขึ้น ทำให้ยอดขายลดลง  ขณะที่แนวโน้มยอดขายรถยนต์ไฟฟ้าในช่วงครึ่งหลัง ยังมีทิศทางเติบโตในจีนและยุโรป แต่ปีต่อๆ ไปยังไม่แน่นอนมื่อพิจารณาถึงความเสี่ยงที่อัตราค่าไฟฟ้าจะสูงขึ้นในช่วงฤดูหนาวท่ามกลางวิกฤตในยูเครน  อย่างไรก็ตามสำหรับในประเทศไทย บริษัท Rêver Automotive จำกัด (เร-เว่ ออโตเมทีฟ) ได้ร่อนจดหมายเชิญสื่อมวลชนถึงการที่ได้รับการแต่งตั้งจาก บริษัท บีวายดี ออโต้ อินดัสทรี จำกัด ให้เป็นผู้จัดจำหน่ายและให้บริการหลังการขายสำหรับกลุ่มรถยนต์พลังงานไฟฟ้าในประเทศไทยอย่างเป็นทางการ โดยจะแถลงในวันจันทร์ที่ 8 สิงหาคมนี้  ภาพ: Wu Kai / VCG via Getty Images :   ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Business', 'Tech']",ถนัดกิจ จันกิเสน,2022-07-30
ชมคลิป: หลักคิดทางการเงินก่อนซื้อรถยนต์ | เงินทองของจริง EP.13, คิดจะซื้อรถสักคันควรเตรียมความพร้อมอย่างไร ผ่อนแบบไหนจึงจะเหมาะสม และถ้าซื้อรถแล้วจะมีค่าใช้จ่ายอะไรอีกบ้าง  รายการ เงินทองของจริง การเข้าสู่หน้าจอโทรทัศน์ครั้งแรกของ THE STANDARD ทางช่อง 7HD ทุกวันจันทร์-ศุกร์ เวลา 09.05-09.15 น. หลังรายการ สนามข่าว 7 สี ดำเนินรายการโดย โค้ชหนุ่ม-จักรพงษ์ เมษพันธุ์ และ วิทย์ สิทธิเวคิน  ชมคลิปอื่นๆ ที่น่าสนใจได้ที่ https://thestandard.co/video/,"['เงินทองของจริง', 'Business']",THE STANDARD TEAM,2022-07-27
ส.อ.ท. เผยยอด ส่งออกรถยนต์ เดือน มิ.ย. หดตัว 11% เล็งหั่นยอดการผลิตปีนี้เหลือ 1.7 ล้านคัน จากปัญหาขาดแคลนชิป," สภาอุตสาหกรรมแห่งประเทศไทย (ส.อ.ท.) เผยยอด ส่งออกรถยนต์ เดือนมิถุนายนปรับลดลง 11% เล็งปรับคาดการณ์ยอดผลิตรถยนต์ในปีนี้ลงเหลือ 1.7 ล้านคัน หลังสงครามรัสเซีย-ยูเครนและการล็อกดาวน์ของจีนซ้ำเติมปัญหาขาดแคลนชิป  สุรพงษ์ ไพสิฐพัฒนพงษ์ รองประธาน และโฆษกกลุ่มอุตสาหกรรมยานยนต์ ส.อ.ท. เปิดเผยว่า ในเดือนมิถุนายน 2565 ไทยมียอดส่งออกรถยนต์สำเร็จรูปอยู่ที่ 73,887 คัน ลดลง 11% จากช่วงเดียวกันของปีก่อน โดยยังคงประสบปัญหาขาดแคลนเซมิคอนดักเตอร์และชิ้นส่วนประกอบที่นำเข้ามาผลิต ขณะที่มูลค่าการส่งออกรถยนต์อยู่ที่ 64,016 ล้านบาท ลดลงจากเดือนเดียวกันของปีก่อน 9.94%  สำหรับยอดการส่งออกรถยนต์ครึ่งแรกของปี 2565 (มกราคม-มิถุนายน) อยู่ที่ 449,644 คัน ลดลงจากช่วงเดียวกันของปีก่อน 5.04% และมีมูลค่าส่งออกที่ 266,654.08 ล้านบาท ลดลงจากปีก่อน 1.5%  ด้านยอดการผลิตรถยนต์ในเดือนมิถุนายน 2565 อยู่ที่ 143,016 คัน เพิ่มขึ้นจากปีก่อนหน้า 6.53% โดยเพิ่มขึ้นจากการผลิตเพื่อขายในประเทศ 20.69% คิดเป็นสัดส่วน 50.35% โดยรถยนต์ที่ผลิตได้ในช่วงครึ่งปีแรกมีจำนวนทั้งสิ้น 870,109 คัน เพิ่มขึ้นจากช่วงเดียวกันของปีก่อนหน้า 3.02%  โฆษกกลุ่มอุตสาหกรรมยานยนต์ ส.อ.ท. ยังเปิดเผยว่า ในช่วงปลายเดือนกรกฎาคมนี้ กลุ่มอุตสาหกรรมยานยนต์ของ ส.อ.ท. จะมีการนัดประชุมเพื่อกำหนดเป้าหมายการผลิตรถยนต์ในปีนี้ใหม่ จากปัจจุบันที่ตั้งเป้าการผลิตในปีนี้ไว้ที่ 1.8 ล้านคัน โดยมองว่ามีความเป็นไปได้ที่ยอดการผลิตในปีนี้อาจจะลดลงเหลือราว 1.7 ล้านคัน เนื่องจากยังเผชิญปัญหาการขาดแคลนชิปและชิ้นส่วนการผลิตมากขึ้น  “เป้าการผลิตที่ 1.8 ล้านคันถูกกำหนดในตอนที่ยังไม่มีปัญหาเรื่องสงครามรัสเซีย-ยูเครน เมื่อเกิดสงครามก็ทำให้เกิดปัญหาขาดแคลนชิปและชิ้นส่วนในการผลิตมากขึ้น เพราะทั้งรัสเซียและยูเครนอยู่ในห่วงโซ่การผลิตเซมิคอนดักเตอร์ จึงทำให้เกิดปัญหาขาดแคลน เมื่อรวมกับสถานการณ์การล็อกดาวน์ของจีน ทำให้การผลิตในภาพรวมน่าจะปรับลดลง” สุรพงษ์กล่าว  สำหรับยอดขายรถยนต์ในประเทศในเดือนมิถุนายนอยู่ที่ 67,952 คัน ขยายตัวขึ้นจากเดือนก่อน 5.97% และเพิ่มขึ้นจากปีก่อนหน้า 4.6% เนื่องจากการคลายล็อกดาวน์เพิ่มขึ้น และการเปิดประเทศให้นักท่องเที่ยวและนักลงทุนต่างชาติเดินทางเข้าประเทศได้สะดวกขึ้น การส่งออกที่เติบโตโดยเฉพาะสินค้าเกษตร การประกันรายได้เกษตรกร การกระตุ้นเศรษฐกิจ เช่น เราเที่ยวด้วยกัน ทำให้ประชาชนมีรายได้มากขึ้น ความเชื่อมั่นภาคอุตสาหกรรมและความเชื่อมั่นของผู้บริโภคดีขึ้น  ด้านสถิติรถยนต์ไฟฟ้าจดทะเบียนใหม่ในเดือนมิถุนายนอยู่ที่ 877 คัน เพิ่มขึ้น 431.52% จากปีก่อนหน้า รวมรถ EV จดทะเบียนใหม่สะสม 6 เดือนแรกอยู่ที่ 3,041 คัน เพิ่มขึ้นจากช่วงเดียวกันของปีก่อน 234.91% เนื่องจากมาตรการกระตุ้นดีมานด์ของภาครัฐในการอุดหนุนเงินซื้อรถ EV รวมทั้งปัญหาราคาน้ำมันแพงในปีนี้ที่ทำให้ผู้บริโภคตัดสินใจซื้อรถ EV มากขึ้น  สำหรับรถยนต์จดทะเบียนใหม่ประเภท HEV เดือนมิถุนายนอยู่ที่ 5,581 คัน เพิ่มขึ้นจากปีก่อนหน้า 103.91% รวม HEV สะสม 6 เดือนแรก 32,527 คัน เพิ่มขึ้นจากปีก่อนหน้า 61.58% และรถยนต์จดทะเบียนใหม่ประเภท PHEV เดือนมิถุนายนอยู่ที่ 1,085 คัน เพิ่มขึ้นจากปีก่อนหน้า 59.56% รวม PHEV สะสม 6 เดือนแรก 5,947 คัน เพิ่มขึ้นจากปีก่อนหน้า 55.88%  ทั้งนี้ ปริมาณยานยนต์ไฟฟ้าในประเทศไทย ณ วันที่ 30 มิถุนายน 2565 มีจำนวนรวมทั้งสิ้น 284,613 คัน แบ่งออกเป็นประเภท BEV จำนวน 18,644 คัน คิดเป็น 6.55%, ประเภท HEV จำนวน 228,894 คัน คิดเป็น 80.42% และประเภท PHEV จำนวน 37,075 คัน คิดเป็น 13.03%   ช่องทางติดตาม THE STANDARD WEALTH","['Business', 'Economic']",ดำรงเกียรติ มาลา,2022-07-25
"Xiaomi อาจเปิดเผยต้นแบบ รถยนต์ไฟฟ้า รุ่นแรกสู่สายตาชาวโลกในเดือนสิงหาคมนี้ คาดวางขายในปี 2024 ด้วยราคาเริ่มต้นเพียง 800,000 บาท"," บริษัทเทคโนโลยียักษ์ใหญ่จากจีนอย่าง Xiaomi อาจเปิดเผยต้นแบบ รถยนต์ไฟฟ้า รุ่นแรกจากบริษัทสู่สายตาชาวโลกครั้งแรกผ่านอีเวนต์ในเดือนสิงหาคม ตามรายงานจากสำนักข่าวท้องถิ่น  โดยกระบวนการสร้างรถยนต์ของบริษัทกำลังจะถึงจุดเปลี่ยนสำคัญ โมเดลต้นแบบของรถยนต์จาก Xiaomi จะทำการทดสอบหลายอย่างหลังการเปิดตัว ซึ่งรวมถึงการทดสอบช่วงฤดูหนาวครั้งแรก และจะดำเนินการทดสอบอื่นๆ ควบคู่กันไปด้วย  ตามรายงานจาก Sina Tech บริษัทตั้งใจที่จะเร่งผลิตรถยนต์รุ่นแรกให้ทันภายในปี 2024   ข่าวที่เกี่ยวข้อง:   บริษัทประกาศอย่างเป็นทางการเมื่อเดือนมีนาคมของปีที่แล้วว่าได้เริ่มลงทุนในธุรกิจผลิตยานยนต์แล้ว ซึ่งการลงทุนครั้งแรกของบริษัทจะมีมูลค่าทั้งสิ้น 1.54 พันล้านดอลลาร์ และคาดว่าจะลงทุนทั้งสิ้น 1 หมื่นล้านดอลลาร์ในอีก 10 ปี  ทั้งนี้เมื่อเดือนพฤศจิกายนของปีที่แล้ว บริษัทได้เซ็นสัญญากับคณะกรรมการบริหารพัฒนาเขตเศรษฐกิจและเทคโนโลยีประจำกรุงปักกิ่งเพื่อสร้างฐานสำหรับธุรกิจยานยนต์ของบริษัท ศูนย์วิจัยและสำนักงานขายในเมือง Yizhuang รวมไปถึงโรงงานผลิตรายปีที่มีความจุทั้งสิ้น 3 แสนคัน  โรงงานจะสร้างทั้งหมด 2 ช่วง โดยช่วงแรกจะสามารถผลิตได้ 1.50 คันต่อปี และช่วงที่ 2 จะเป็นเวลาเดียวกับที่รถยนต์ไฟฟ้าคันแรกของบริษัทเปิดตัว พร้อมกับการผลิตจำนวนมากในปี 2024  ในเดือนมีนาคมที่ผ่านมา สื่อยานยนต์ชื่อดังจากจีนอย่าง Auto Bit รายงานว่า Xiaomi จะปล่อยรถยนต์ไฟฟ้าทั้งสิ้น 4 รุ่น โดยตั้งเป้าในตลาดรถยนต์ระดับกลางไปจนถึงไฮเอนด์ รุ่นกลางเป็น A+ ในราคาประมาณ 8 แสน – 1.1 ล้านบาท และมีการขับขี่อัตโนมัติอยู่ที่ระดับ L2+  และรุ่นไฮเอนด์อย่าง B-Class จะมีราคาประมาณ 1.1-1.6 ล้านบาท และมีการขับขี่อัตโนมัติอยู่ที่ระดับ L3  :   ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Business', 'Tech']",อรุณ เหล่าสิล,2022-07-21
ยกเครื่อง Toyota Crown ครั้งใหญ่ในรอบ 67 ปี กับแผนการวางขายใน 40 ประเทศทั่วโลก และมาพร้อม ‘รถยนต์ SUV’ เป็นครั้งแรก," Toyota Crown ที่ครั้งหนึ่งเคยขายได้เฉพาะในบางตลาดเท่านั้น และถูกเปรียบเปรยว่าเป็นสัญลักษณ์ของความหรูหราและความสำเร็จในญี่ปุ่น แต่ตอนนี้กำลังจะเกิดการเปลี่ยนแปลงครั้งใหญ่ในรอบ 67 ปี กับแผนการวางขายใน 40 ประเทศทั่วโลก และมาพร้อม ‘รถยนต์ SUV’ เป็นครั้งแรก  นับตั้งแต่ Crown ถูกผลิตขึ้นครั้งแรกในปี 1955 แทบไม่มีการจำหน่ายรถยนต์นอกประเทศญี่ปุ่น แต่ระหว่างงานแถลงข่าว อากิโอะ โทโยดะ ประธานบริษัท Toyota Motor ได้เปรียบเทียบการเปิดตัว Toyota Crown รุ่นใหม่ในครั้งนี้ว่า เหมือนการเปิดโลกของญี่ปุ่นสู่โลกสมัยใหม่  “ถ้าเราเปรียบเทียบกับประวัติศาสตร์ญี่ปุ่น เรากำลังอยู่ในยุคการฟื้นฟูเมจิ” โทโยดะกล่าว  ข่าวที่เกี่ยวข้อง:  ในครั้งนี้มีการเปิดตัวรถทั้งหมด 4 รุ่น โดยครอสโอเวอร์เป็นรุ่นแรกในตลาด หลังจากนั้น Toyota จะปล่อย Crown รุ่นสปอร์ตซีดาน และเอสเตท ตามลำดับภายใน 18 เดือน  โดย Toyota Crown ใช้กลยุทธ์แบบเดียวกับกลุ่มผลิตภัณฑ์ Corolla และ Yaris ซึ่งทำให้ผู้บริโภคมีตัวเลือกมากมายจากแบรนด์ที่คุ้นเคย  ในญี่ปุ่น Crown ถูกวางตลาดในฐานะรถยนต์หรูหรา และได้รับความนิยมในหมู่ลูกค้าบลูชิปของญี่ปุ่นในฐานะรถสำหรับผู้บริหารระดับสูง แต่ฐานแฟนๆ ในปัจจุบันนั้นเริ่มเก่าแล้ว ดังนั้น Toyota จึงต้องมองหากลุ่มลูกค้าใหม่สำหรับ Toyota Crown  ขณะเดียวกัน Toyota Crown ยังต้องเผชิญกับการแข่งขันที่รุนแรงจากแบรนด์ Lexus และ Alphard สุดหรูของ Toyota รวมถึงรถนำเข้าด้วย  ยอดขายทั่วโลกของ Crown อยู่ที่ประมาณ 21,000 คัน ในปีที่แล้ว ซึ่งต่ำที่สุดนับตั้งแต่ปี 1958 โดย Toyota ได้ตั้งเป้ายอดขาย 200,000 คัน ซึ่งเป็นช่วงยุคทองของ Crown ในระหว่างปี 1988-1990  ที่ผ่านมา Toyota Crown ถูกส่งออกไปยังตลาดอื่นๆ เพียงไม่กี่แห่งเท่านั้น ส่วนใหญ่อยู่ในตะวันออกกลาง แต่ตอนนี้ Toyota จะส่งออกไปยังตลาดมากถึง 40 แห่ง พร้อมประเมินว่า เป้าหมายยอดขายกว่าครึ่งจะมาจากสหรัฐอเมริกา จีน และตะวันออกกลาง  ภาพ: Courtesy of Toyota Motor :","['Business', 'Business']",ถนัดกิจ จันกิเสน,2022-07-18
EIC คาดผลกระทบสงครามยูเครน-เซมิคอนดักเตอร์ขาดแคลน กดดันยอดผลิตรถยนต์ไทยปีนี้โตแค่ 2%," EIC ชี้อุตสาหกรรมยานยนต์ปี 2565 ส่งสัญญาณฟื้นตัวอย่างช้าๆ ท่ามกลางความเสี่ยงจากสงครามและปัญหาขาดแคลนเซมิคอนดักเตอร์ที่ยืดเยื้อ คาดยอดผลิตรถยนต์โตได้แค่ 2% หรือ 1.72 ล้านคัน  ศูนย์วิจัยเศรษฐกิจและธุรกิจ (Economic Intelligence Center: EIC) ธนาคารไทยพาณิชย์ ออกบทวิเคราะห์อุตสาหกรรมรถยนต์ไทย โดยระบุว่า ภาพรวมอุตสาหกรรมรถยนต์ของไทยมีแนวโน้มฟื้นตัวดีขึ้นแต่เป็นอัตราเติบโตที่ชะลอลงเล็กน้อยจากคาดการณ์เดิมในช่วงต้นปี โดยคาดว่ายอดผลิตรถยนต์ในปี 2565 จะขยายตัวราว 2% หรืออยู่ที่ 1.72 ล้านคัน จากผลกระทบของสงครามรัสเซีย-ยูเครนที่อาจกระทบต่อห่วงโซ่การผลิตรถยนต์ และปัญหาการขาดแคลนเซมิคอนดักเตอร์ รวมทั้งต้นทุนการผลิตรถยนต์ในตลาดโลกที่ปรับตัวสูงขึ้นตามราคาวัตถุดิบต่างๆ  สำหรับยอดขายรถยนต์ในประเทศปี 2565 คาดว่าจะขยายตัว 2.8%YoY หรืออยู่ที่ราว 7.8 แสนคัน ชะลอลงจากคาดการณ์เดิม ณ ต้นปีที่ 8.2 แสนคัน ซึ่งแรงกดดันด้านเงินเฟ้อจากผลกระทบของสงครามรัสเซีย-ยูเครน อีกทั้งทิศทางดอกเบี้ยขาขึ้นคาดว่าจะส่งผลให้กำลังซื้อของผู้บริโภคยังฟื้นตัวได้จำกัด  ขณะที่ยอดส่งออกรถยนต์ในประเทศปี 2565 มีแนวโน้มขยายตัว 2.1%YoY หรืออยู่ที่ราว 0.98 ล้านคัน มีแนวโน้มฟื้นตัวดีขึ้นกว่าปีที่ผ่านมา แต่ยังคงเป็นการฟื้นตัวอย่างช้าๆ ตามการทยอยฟื้นตัวของเศรษฐกิจประเทศคู่ค้า อย่างไรก็ดี ยังต้องติดตามแนวโน้มการฟื้นตัวของเศรษฐกิจโลกในระยะต่อไปที่มีแนวโน้มชะลอลง  EIC ระบุว่า อุตสาหกรรมยานยนต์ที่ฟื้นตัวได้ดีในปีนี้จะมาจากกลุ่มรถบรรทุกและกลุ่มรถจักรยานยนต์ ขณะที่กลุ่มรถยนต์นั่งและรถโดยสารฟื้นตัวดีขึ้นอย่างช้าๆ ตามการฟื้นตัวของเศรษฐกิจและภาคการท่องเที่ยว โดยคาดว่ายอดจดทะเบียนรถโดยสารและรถบรรทุกจะขยายตัวที่ 3.1%YoY จากปัจจัยหนุนเรื่องโครงการก่อสร้างของภาครัฐทั้งในส่วนของการก่อสร้างทั่วไปและโครงการเมกะโปรเจกต์ แต่สำหรับกลุ่มรถโดยสาร (รถบัส) นั้นยังคงมีแนวโน้มปรับตัวดีขึ้นอย่างช้าๆ ตามภาคการท่องเที่ยว แต่คาดว่าจะสามารถทยอยฟื้นตัวดีขึ้นอย่างชัดเจนในช่วงครึ่งปีหลังตามนโยบายการเปิดประเทศของรัฐบาล  ส่วนยอดขายกลุ่มรถยนต์นั่งส่วนบุคคลปี 2565 มีแนวโน้มฟื้นตัวดีขึ้นอย่างช้าๆ โดยคาดว่ายอดขายรถยนต์นั่งส่วนบุคคลจะขยายตัวอยู่ที่ 1.1%YoY จากปัจจัยหนุนในการคลายล็อกดาวน์และการกระตุ้นเศรษฐกิจของภาครัฐ แต่ยังคงต้องติดตามปัญหาภาวะเงินเฟ้อและราคาพลังงานที่ปรับตัวสูงขึ้นและอาจส่งผลให้กำลังซื้อของผู้บริโภคลดลง  สำหรับยอดขายรถจักรยานยนต์ในประเทศและยอดส่งออกรถจักรยานยนต์ปี 2565 มีแนวโน้มเติบโตต่อเนื่องที่ 5.2% หรืออยู่ที่ราว 1.69 ล้านคัน โดยได้รับปัจจัยหนุนต่อเนื่องจากธุรกิจเดลิเวอรี, อีคอมเมิร์ซ และรายได้เกษตรกรที่ปรับตัวดีขึ้น รวมไปถึงความนิยมในรถจักรยานยนต์ราคาสูงที่เพิ่มขึ้นในตลาดจีนและกลุ่มสหภาพยุโรป อย่างไรก็ตาม แม้ว่าอุตสาหกรรมการผลิตรถยนต์ของไทยจะมีแนวโน้มฟื้นตัวดีขึ้นแต่ยังมีความเสี่ยงที่ต้องจับตามอง ได้แก่      EIC ระบุอีกว่า จากประเด็นความเสี่ยงในข้างต้น ทั้งปัญหาขาดแคลนเซมิคอนดักเตอร์, ราคาต้นทุนวัตถุดิบ, แนวโน้มตลาด EVs และการปรับเปลี่ยนพฤติกรรมของผู้บริโภค ผู้ประกอบการอุตสาหกรรมยานยนต์ต้องปรับกลยุทธ์เพื่อรับมือกับสถานการณ์ ดังนี้      ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Economic', 'Business']",ดำรงเกียรติ มาลา,2022-11-07
นายกฯ เปิดงาน FTI Expo 2022 ที่เชียงใหม่ เปรียบไทยเหมือนรถยนต์พร้อมขับเคลื่อนต่อไปหลังหยุดมา 2 ปีจากโควิด," วันนี้ (29 มิถุนายน) พล.อ. ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เป็นประธานในพิธีเปิด FTI Expo 2022 : SHAPING FUTURE INDUSTRIES for STRONGER THAILAND ซึ่งจัดโดยสภาอุตสาหกรรมแห่งประเทศไทย (ส.อ.ท.) ณ ศูนย์ประชุมและแสดงสินค้านานาชาติฯ อำเภอเมืองเชียงใหม่ จังหวัดเชียงใหม่  ระหว่างการเปิดงาน พล.อ. ประยุทธ์ได้กล่าวเปรียบเทียบประเทศไทยกับรถยนต์ที่ขับเคลื่อนเดินต่อไปข้างหน้าบนเวทีโลกหลังจากหยุดมาเป็นเวลา 2 ปี โดยได้กำหนดแนวทางเพื่อให้รถยนต์คันนี้สามารถพลิกโฉมตัวเองสู่การเปลี่ยนแปลง ในช่วงแรกจึงต้องรีสตาร์ทเครื่องยนต์ เพื่อรีสตาร์ทประเทศไทยให้ฟื้นตัวได้โดยเร็วที่สุด เมื่อเครื่องยนต์สตาร์ทติดแล้วสิ่งสำคัญที่รัฐบาลต้องดำเนินการคือการเร่งเครื่องยนต์ โดยการขับเคลื่อนเศรษฐกิจด้วยโมเดลเศรษฐกิจ BCG ซึ่งมีความสำคัญต่อประเทศทั้งในมิติด้านสังคม เศรษฐกิจ และสิ่งแวดล้อม (Restart) กับ 4 สาขา คือ   พร้อมผลักดัน Soft Power ของไทยทั้ง 5Fs (Food, Film, Fashion, Fighting, Festival) เพื่อเพิ่มมูลค่าเศรษฐกิจไปสู่การพัฒนาประเทศให้มั่นคง มั่งคั่ง ยั่งยืน  พล.อ. ประยุทธ์กล่าวต่อไปอีกว่า หลังจากที่ผลกระทบของวิกฤตโควิดทำให้เศรษฐกิจทั่วโลกรวมทั้งของไทยต้องชะงัก และยังมีวิกฤตเรื่องราคาพลังงานที่เพิ่มขึ้น ส่งผลให้ต้นทุนการผลิตและราคาสินค้าสูงขึ้นอย่างมาก และยังทำให้อัตราเงินเฟ้อ ค่าครองชีพของประชาชนสูงขึ้น รัฐบาลพยายามสนับสนุนกิจกรรมทางเศรษฐกิจของประเทศทั้งหมดด้วยการรีสตาร์ทไทยแลนด์ เพื่อให้เศรษฐกิจสามารถกลับมาขับเคลื่อนต่อไปได้ ซึ่งเป็นเรื่องเร่งด่วนที่รัฐบาลได้ดำเนินการอย่างต่อเนื่อง แต่จะประสบผลสำเร็จได้นั้นจะต้องได้รับความร่วมมือจากภาคเอกชนและประชาชน  อย่างไรก็ตาม ประเทศไทยยังเผชิญกับความท้าทายที่สำคัญในการเปลี่ยนแปลงของโลกยุคใหม่ ทั้งความก้าวหน้าของเทคโนโลยีดิจิทัลที่ส่งผลให้การพัฒนานวัตกรรมมีความจำเป็นขึ้น อีกทั้งแนวโน้มการเปลี่ยนแปลงสภาพภูมิอากาศที่ถูกยกเป็นวาระสำคัญของหลายประเทศทั่วโลก จึงจำเป็นต้องเตรียมรับมือเพื่อปรับตัวให้สามารถเติบโตได้อย่างมั่นคงต่อไป    ภาพ: พงศ์มนัส ทาศิริ",['Politics'],THE STANDARD TEAM,2022-06-29
รถยนต์ไฟฟ้าที่ร้อนแรงที่สุดในตลาดสหรัฐฯ ไม่ได้มาจาก Tesla แต่ตอนนี้ทุกสายตาจับจ้องไปที่ Ioniq 5 ของ Hyundai และ Kia EV6," สิ่งที่ร้อนแรงที่สุดในอุตสาหกรรมยานยนต์ไฟฟ้ามากที่สุดในตลาดสหรัฐฯ ไม่ได้มาจากโรงงานของ Tesla แต่ตอนนี้ทุกสายตาจับจ้องไปที่ Ioniq 5 ของ Hyundai และ Kia EV6  เมื่อต้นปีนี้ ผู้ผลิตรถยนต์ชาวเกาหลีใต้ได้เปิดตัวรถยนต์ที่ใช้แบตเตอรี่ใหม่ 2 รุ่น ได้แก่ Hyundai Ioniq 5 และ Kia EV6 ซึ่งเป็นพี่น้องกัน โดยทำลายสถิติยอดขายในทันที แซงหน้า Nissan Leaf, Chevrolet Bolt และรถยนต์ไฟฟ้าทุกคันที่ไม่ได้ทำตลาดโดย Tesla   ข่าวที่เกี่ยวข้อง:   Bloomberg รายงานว่า ยอดขายในสหรัฐอเมริกาปีนี้จนถึงเดือนพฤษภาคม ทั้ง Hyundai และ Kia ขายรถยนต์ทั้ง 2 รุ่น ได้ 21,467 คัน แซงหน้า Ford Mustang Mach-E สุดร้อนแรง ซึ่งถูกขายไป 15,718 คัน  แม้ Tesla ยังคงขายรถยนต์ได้มากขึ้น แต่บริษัทต้องใช้เวลาถึง 10 ปีในการส่งมอบรถยนต์ไฟฟ้าให้มากที่สุดเท่าที่ Hyundai และ Kia ทำได้ภายในเวลาไม่กี่เดือน  จริงอยู่ที่ Hyundai ไม่ใช่สตาร์ทอัพ แต่ สตีฟ โคซอฟสกี้ ผู้จัดการฝ่ายกลยุทธ์ระยะยาวของ Kia America กล่าวว่า การออกแบบรถคันดังกล่าวเริ่มต้นขึ้นเมื่อประมาณ 6 ปีที่แล้ว ในขณะนั้น Chevrolet Bolt เพิ่งออกสู่ตลาด และ Kia ถือว่าเป็นรถยนต์ที่มีขนาดและขอบเขตใกล้เคียงกัน แต่ที่สุดแล้ว Kia ก็ได้ตัดสินใจทำรถให้สปอร์ตยิ่งขึ้นและหรูหรากว่ามากในราคาที่สูงกว่าเล็กน้อย  “ความคิดคือ ด้วยแพลตฟอร์มที่เรามีและความเข้าใจตลาดที่เรามี เรามารวมกันเป็นข้อเสนอที่กล้าได้กล้าเสียอย่างแท้จริง” เขาเล่า  สิ่งที่เกิดขึ้นไม่ได้มาเพราะโชคช่วย แต่มาพร้อมจังหวะเวลาที่เอื้ออำนวย โดยการยอมรับรถยนต์ไฟฟ้ากำลังเพิ่มขึ้นในสหรัฐอเมริกา เนื่องจากความกังวลเรื่องสภาพอากาศและราคาน้ำมันที่พุ่งสูงขึ้น  ด้วยราคา 40,000 ดอลลาร์ หรือ 1.4 ล้านบาท ทำให้พวกเขากำลังดึงดูดผู้ซื้อที่มีงบประมาณน้อยกว่าถึงกระนั้นพวกเขาก็ยังหรูหราพอที่จะดึงดูดใจลูกค้าได้  จนถึงตอนนี้ ผู้ซื้อ EV6 ประมาณ 3 ใน 4 เคยขับรถจากแบรนด์อื่น ตามข้อมูลของ Kia และมีเพียงหนึ่งใน 10 เท่านั้นที่เคยเป็นเจ้าของรถยนต์ปลั๊กอิน โดยหากสั่งซื้อรถตอนนี้ต้องใช้เวลาราว 6 เดือนถึงจะสามารถส่งมอบได้  โคซอฟสกีกล่าวว่าผลิตภัณฑ์ใหม่ของ Hyundai กำลังใช้ประโยชน์จาก ‘ความล้าของ Tesla’ ที่ไม่สามารถผลิตได้ทันตามต้องการ  โดย Hyundai วางแผนที่จะเปิดตัวรถยนต์ที่ใช้แบตเตอรี่ใหม่ทุกปีในช่วงที่เหลือของทศวรรษ และใช้เงิน 1.65 หมื่นล้านดอลลาร์ เพื่อกระตุ้นการผลิต EV ในเกาหลีใต้ และภายในปี 2030 ได้ตั้งเป้าสัดส่วน 12% ของตลาด EV ทั่วโลก ซึ่งคิดเป็นตัวเลข 3.2 ล้านคัน  ภาพ: Courtesy of Kia USA :   ช่องทางติดตาม THE STANDARD WEALTH","['Business', 'Tech']",ถนัดกิจ จันกิเสน,2022-06-28
อเมริกาเผยอัตราการเกิดอุบัติเหตุของรถยนต์ขับเคลื่อนอัตโนมัติ และ ‘Tesla’ กลายเป็นอันดับหนึ่ง," เป็นครั้งแรกที่รัฐบาลสหรัฐอเมริกาเผยแพร่รายงานเกี่ยวกับการชนและการเสียชีวิตจากยานยนต์ไร้คนขับ (AV) และยานพาหนะที่ติดตั้งระบบช่วยเหลือการขับขั้นสูง (ADAS)  ซึ่ง ‘Tesla’ รายงาน ‘การชน’ ที่เกี่ยวข้องกับเทคโนโลยีช่วยเหลือการขับขี่มากที่สุด ในขณะที่บริษัทลูกของ Alphabet อย่าง Waymo นั้นเปิดเผย ‘เหตุการณ์’ ส่วนใหญ่ที่เกี่ยวข้องกับยานยนต์ไร้คนขับของตน  ข่าวที่เกี่ยวข้อง:  บริษัทรถยนต์รวมถึงบริษัทเทคโนโลยีทั้งหลายยืนยันว่าเทคโนโลยีเหล่านี้ช่วยชีวิตผู้คนได้ แต่สถิติระบุว่า จำนวนผู้เสียชีวิตจากการชนของรถยนต์ไร้คนขับจากปีที่แล้ว มีมากกว่าช่วงสามทศวรรษที่ผ่านมาเสียอีก  โดยหน่วยงานด้านความปลอดภัยทางจราจรบนถนนหลวงแห่งชาติของสหรัฐอเมริกา (NHTSA) ได้ออกคำสั่งเมื่อปีที่ผ่านมา ซึ่งกำหนดให้บริษัทรถยนต์ทั้งหลายรายงานอุบัติเหตุที่เกี่ยวกับยานยนต์ไร้คนขับ (AV) รวมไปถึงระบบช่วยเหลือคนขับระดับ 2 ที่พบในพาหนะหลายแสนคันบนท้องถนน  หน่วยงานกำหนดให้บริษัทต่างๆ จัดทำเอกสารเกี่ยวกับ ‘การขัดข้องเมื่อใช้ ADAS และเทคโนโลยีอัตโนมัติ’ ภายใน 30 วินาทีหลังเกิดอุบัติเหตุ  แต่ข้อมูลนั้นมีจำกัดและขาดรายละเอียดที่สำคัญอย่างเช่น จำนวนยานพาหนะที่ผลิต จำนวนยานพาหนะที่กำลังใช้งาน และระยะทางของยานพาหนะเหล่านั้น โดยบริษัทอาจใช้วิธีการที่แตกต่างในการรายงาน เช่น ผู้ผลิตบางรายได้รับรายงานการชนผ่านระบบ Telematics ในยานพาหนะ และบางรายต้องใช้การเรียกร้องจากลูกค้าที่อาจไม่ถูกต้องเท่าไรนัก  ทั้งนี้เจ้าหน้าที่ยังเตือนว่าไม่ให้สรุปผลจากตัวเลขในรายงานเพียงอย่างเดียว โดยทาง NHTSA คาดว่าจะออกข้อมูลอุบัติเหตุทุกเดือนเพื่อความโปร่งใสของเทคโนโลยี  “เราเริ่มสิ่งนี้เพราะเราต้องการความปลอดภัยในทุกขั้นตอนของการสร้างยานพาหนะ” สตีเวน คลิฟฟ์ หัวหน้าฝ่ายบริหารจาก NHTSA กล่าว “เทคโนโลยีช่วยเหลือคนขับและระบบอัตโนมัติก็ไม่มีการยกเว้น”  โดยตัวเลขของ Tesla นั้นพุ่งสูงกว่าบริษัทอื่นมาก อาจเป็นเพราะว่าทางบริษัทนั้นขายยานยนต์ที่มีเทคโนโลยีช่วยเหลือระดับ 2 มากที่สุด รวมไปถึงการที่ Tesla เก็บข้อมูลแบบเรียลไทม์ผ่านระบบ Telematics แต่บริษัทอื่นต้องรอรายงานภาคพื้นดินที่อาจล่าช้าหลายเดือน  ผู้ผลิตรายอื่นไม่ได้ใกล้เคียงตัวเลขรายงานอุบัติเหตุของ Tesla เลยแม้แต่น้อย (273 ครั้ง) โดย Honda รายงาน 90 ครั้ง, Subaru 10 ครั้ง, Ford 5 ครั้ง, Toyota 4 ครั้ง และ BMW 3 ครั้ง  NHTSA ได้รับรายงานทั้งหมด 130 ครั้ง ที่เกี่ยวข้องกับยานพาหนะที่ติดตั้งระบบขับเคลื่อนอัตโนมัติ (ADS) จากเดือนกรกฎาคมปี 2021 – พฤษภาคมปี 2022  บริษัท Waymo รายงานอุบัติเหตุทั้งหมด 62 ครั้ง, บริษัท Transdev Alternative Services เปิดเผยอุบัติเหตุทั้งหมด 34 ครั้ง และ Cruise ซึ่งเป็นบริษัทในเครือ GM รายงานทั้งหมด 23 ครั้ง  NHTSA กล่าวว่า บริษัททั้ง 25 แห่งที่มีรถยนต์ระบบ ADS มีการรายงานอุบัติเหตุทั้งหมด 130 ครั้งในช่วง 9 เดือนที่ผ่านมา ทั้งนี้มีเพียงรายงานเดียวเท่านั้นที่มีผู้บาดเจ็บสาหัส  ภาพ: Kai Eckhardt / picture alliance via Getty Images :","['Business', 'Tech']",อรุณ เหล่าสิล,2022-06-28
ศรีลังกาจำกัด ‘รถยนต์ส่วนบุคคล’ ใช้เชื้อเพลิง หลังการขนส่งพลังงานล่าช้า, วานนี้ (25 มิถุนายน) กาญจนา วิเจเสเกรา รัฐมนตรีว่าการกระทรวงพลังงานศรีลังกา เผยว่า บรรดาผู้จัดจำหน่ายได้แจ้งต่อบริษัทน้ำมันปิโตรเลียมซีลอน (Ceylon Petroleum Corporation) บริษัทผู้นำเข้าและจัดจำหน่ายเชื้อเพลิงของรัฐบาลศรีลังกา ว่าไม่สามารถจัดส่งน้ำมันปิโตรเลียม น้ำมันดีเซล และน้ำมันดิบ ตามกำหนดได้ในสัปดาห์นี้และสัปดาห์หน้า เนื่องด้วยเหตุผลด้านการธนาคารและการขนส่ง  วิเจเสเกรากล่าวว่า จะให้ความสำคัญกับการขนส่งสาธารณะ การผลิตกระแสไฟฟ้า และอุตสาหกรรม เป็นลำดับแรก จนกว่าการจัดส่งน้ำมันครั้งต่อไปจะมาถึง ดังนั้นจะมีการจัดส่งน้ำมันดีเซลและน้ำมันปิโตรเลียมในจำนวนจำกัดไปยังสถานีบริการเชื้อเพลิงไม่กี่แห่งในช่วงสัปดาห์หน้า  วิเจเสเกรากล่าวด้วยว่า กำลังทำงานร่วมกับเหล่าผู้จัดจำหน่ายทั้งรายใหม่และรายเดิม โดยได้กล่าวขอโทษสำหรับความล่าช้าและความไม่สะดวก พร้อมกำชับประชาชนไม่ให้เดินทางไปต่อคิวเติมน้ำมัน ส่วนโรงกลั่นจะระงับการดำเนินงานจนกว่าจะมีการจัดส่งน้ำมันดิบมาถึงอีกครั้ง  :,['World'],THE STANDARD TEAM,2022-06-26
จีนสั่งห้ามรถยนต์ Tesla เข้าพื้นที่จัดประชุมพรรคคอมมิวนิสต์ โดยอ้างเหตุผลด้านความมั่นคง," สำนักข่าว Reuters รายงานว่า ทางการจีนได้สั่งแบนรถยนต์ Tesla ทุกโมเดลไม่ให้ขับเข้าเขตเป่ยไต้เหอ ทางตะวันออกของกรุงปักกิ่ง ซึ่งจะถูกใช้เป็นสถานที่จัดการประชุมฤดูร้อนของพรรคคอมมิวนิสต์จีน โดยอ้างเหตุผลเรื่องความมั่นคงของประเทศ  แหล่งข่าวของ Reuters ระบุว่า ข้อห้ามดังกล่าวจะเริ่มมีผลในวันที่ 1 กรกฎาคมนี้ และจะถูกบังคับใช้เป็นระยะเวลาอย่างน้อย 2 เดือน โดยคาดว่าประกาศอย่างเป็นทางการจะถูกเผยแพร่ออกมาในเร็วๆ นี้  ก่อนหน้านี้ในช่วงเดือนมีนาคมของปี 2021 รัฐบาลจีนได้เคยออกข้อบังคับ ห้ามไม่ให้รถยนต์ Tesla ขับเข้าไปในเขตทหารและเขตที่อยู่อาศัยบางแห่งมาแล้ว เนื่องจากเกรงว่ากล้องที่ติดอยู่รอบรถยนต์ Tesla อาจถูกใช้เป็นอุปกรณ์สอดแนมเพื่อเก็บข้อมูลที่มีความอ่อนไหวต่อความมั่นคง  รถยนต์ Tesla ทุกรุ่นจะมีการติดตั้งกล้องขนาดเล็กฝังเข้าไปในตำแหน่งต่างๆ รอบตัวรถ เพื่อรองรับระบบช่วยจอดและการขับขี่แบบอัตโนมัติ อย่างไรก็ดี Tesla เคยออกมาชี้แจงว่าข้อมูลจากรถยนต์ของบริษัทในจีนจะถูกจัดเก็บไว้ในประเทศจีน ขณะที่กล้องที่ถูกติดตั้งมากับรถยนต์จะไม่สามารถถูกสั่งใช้งานทางไกลนอกทวีปอเมริกาเหนือได้  สำนักงานตำรวจจราจรประจำเขตเป่ยไต้เหอ รวมถึงตัวแทนของ Tesla ในประเทศจีนยังคงปฏิเสธที่จะให้ความเห็นในเรื่องนี้กับสื่อมวลชน  :   ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Business', 'Economic']",ดำรงเกียรติ มาลา,2022-06-21
แบกรับต้นทุนไม่ไหวแล้ว! Mazda และ Mitsubishi Motors จะ ‘ขึ้นราคารถยนต์’ ในญี่ปุ่น," รถยนต์ Mazda และ Mitsubishi Motors ในญี่ปุ่นจะมีราคาสูงขึ้นในช่วงฤดูใบไม้ร่วง เนื่องจากผู้ผลิตรถยนต์ขนาดกลางเริ่มส่งต่อต้นทุนวัตถุดิบที่เพิ่มขึ้น และปรับตัวให้เข้ากับค่าเงินเยนที่อ่อนค่าลง  Mazda จะขึ้นราคาสำหรับรถสองรุ่น รวมถึง Mazda3 ประมาณ 3% ส่วนการปรับราคาขึ้นของ Mitsubishi Motors จะเพิ่มขึ้น 3% และจะนำไปใช้กับรถ SUV เป็นหลัก   ข่าวที่เกี่ยวข้อง   Nikkei Asia ระบุว่า ผู้ผลิตรถยนต์ญี่ปุ่นมักจะขึ้นราคาก็ต่อเมื่อพวกเขาเริ่มเปลี่ยนแปลงรูปแบบภายใน ภายนอก เครื่องยนต์ หรือคุณลักษณะอื่นๆ อย่างมีนัยสำคัญ  แต่เนื่องจากผู้เล่นขนาดกลางอย่าง Mazda และ Mitsubishi Motors มีความแข็งแกร่งน้อยกว่าคู่แข่งรายใหญ่ ราคาวัตถุดิบที่สูงขึ้นจะส่งผลกระทบอย่างมีนัยสำคัญต่อรายได้ของพวกเขา  “ราคาของวัสดุแบตเตอรี่สูงขึ้นมากจนเราทนไม่ไหวแล้ว” บุคคลที่คุ้นเคยกับเรื่องนี้ที่ Mitsubishi Motors กล่าว “นี่เป็นทางเลือกที่ยาก”  ในญี่ปุ่นแนวคิดเรื่องภาวะเงินฝืดยังคงหยั่งรากลึก และการแข่งขันที่ดุเดือดระหว่างผู้ผลิตรถยนต์รายใหญ่ 8 รายของประเทศทำให้การขึ้นราคารถยนต์ทำได้ยาก  แม้ว่าการปรับขึ้นราคาจะไม่เกิดขึ้นจนกว่าจะถึงฤดูใบไม้ร่วง แต่ลูกค้าที่สั่งซื้อก่อนหน้านั้นอาจต้องเสียค่าใช้จ่ายเพิ่มเติมเนื่องจากเวลาจัดส่ง และตัวแทนจำหน่ายบางรายคาดว่าจะเริ่มรับคำสั่งซื้อด้วยราคาใหม่ภายในสิ้นเดือนนี้  ผู้ผลิตรถยนต์รายใหญ่ที่อาจเป็นรายต่อไปอย่าง Honda Motor และ Suzuki Motor ยังกล่าวว่า พวกเขาจะพิจารณาขึ้นราคาในขณะที่วิเคราะห์การเคลื่อนไหวของผู้ผลิตรถยนต์รายอื่น  ราคาวัตถุดิบที่สูงขึ้นกำลังกลืนกินรายได้ของผู้ผลิตรถยนต์ นอกจากนี้ การอ่อนค่าลงครั้งประวัติศาสตร์ของเงินเยน สะท้อนให้เห็นถึงช่องว่างที่กว้างขึ้นในอัตราดอกเบี้ยระหว่างญี่ปุ่นและสหรัฐอเมริกา ทำให้การนำเข้าวัสดุและส่วนประกอบมีราคาแพงกว่า  Mazda คาดว่า ราคาโลหะมีค่า เหล็ก และวัสดุอื่นๆ จะสูงขึ้น รวมถึงต้นทุนการจัดหาเซมิคอนดักเตอร์ที่เพิ่มขึ้น ซึ่งจะทำให้ผลกำไรจากการดำเนินงานลดลง 9 หมื่นล้านเยน ส่วน Mitsubishi Motors คาดการณ์ว่ากำไรจากการดำเนินงานจะลดลง 7.92 หมื่นล้านเยน เนื่องจากราคาวัสดุที่สูงขึ้น ด้าน Toyota คาดการณ์ว่าต้นทุนวัตถุดิบจะเพิ่มขึ้น 1.45 ล้านล้านเยน  :   ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Business', 'Economic']",ถนัดกิจ จันกิเสน,2022-06-20
บริษัทสตาร์ทอัพเปิดตัว ‘รถยนต์ไฟฟ้าพลังงานแสงอาทิตย์’ คันแรกของโลกด้วยราคา 9.1 ล้านบาท อ้างช่วยเพิ่มการขับได้ 70 กิโลเมตร/วัน," บริษัทดัตช์แห่งหนึ่งกำลังเริ่มส่งมอบรถยนต์พลังงานแสงอาทิตย์ที่พร้อมสำหรับการผลิตคันแรกของโลกให้แก่ลูกค้าในปลายปีนี้ พร้อมอ้างว่าลูกค้าจะสามารถขับขี่แบบไม่ต้องเสียค่าใช้จ่ายนานหลายเดือนในฤดูร้อน  Lightyear เป็นสตาร์ทอัพที่ก่อตั้งในประเทศเนเธอร์แลนด์ ปี 2016 โดยผลิตรถยนต์รุ่นที่มีแผงโซลาร์เซลล์โค้งบนฝากระโปรงรถและหลังคารถยนต์ ซึ่งระบุว่า พลังงานแสงอาทิตย์จะเพิ่มระยะการขับขี่ได้มากถึง 70 กิโลเมตรต่อวัน  รถรุ่นแรกถูกตั้งชื่อว่า Lightyear 0 วางขายด้วยราคา 2.5 แสนยูโร หรือ 9.1 ล้านบาท โดยการทดสอบพบว่า สามารถขับรถเป็นระยะทาง 700 กิโลเมตรด้วยการชาร์จเพียงครั้งเดียว ด้วยแบตเตอรี่ 60 กิโลวัตต์-ชั่วโมง   ข่าวที่เกี่ยวข้อง   บริษัทอ้างว่ารถที่จะผลิตในฟินแลนด์โดย Valmet Automotive สามารถขับเป็นระยะเวลานาน 2 เดือนโดยไม่ต้องชาร์จในอัมสเตอร์ดัมในช่วงฤดูร้อน และมากถึง 7 เดือนในโปรตุเกส  “การเพิ่มแหล่งพลังงานใหม่อย่างพลังงานแสงอาทิตย์ จะช่วยให้คุณชาร์จแบตเตอรี่น้อยลงมาก” Lex Hoefsloot ประธานเจ้าหน้าที่บริหารและผู้ร่วมก่อตั้งกล่าว  หลังจากการผลิต Lightyear 0 เพียงเล็กน้อย บริษัทมีแผนที่จะสร้างโมเดลที่มีราคาจับต้องได้มากกว่านี้ ในราคาเริ่มต้นที่ 3 หมื่นยูโร หรือ 1.1 ล้านบาท การผลิตมีกำหนดจะเริ่มในปลายปี 2024 หรือต้นปี 2025  :   ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Business', 'Tech']",ถนัดกิจ จันกิเสน,2022-06-13
EU เตรียมแบนการจำหน่ายรถยนต์เผาไหม้เชื้อเพลิงที่ผลิตใหม่ ตั้งแต่ปี 2035 หนุนใช้รถยนต์ไฟฟ้าและพลังงานสะอาด, วานนี้ (8 มิถุนายน) รัฐสภายุโรป หนึ่งในเสาหลักของสหภาพยุโรป (EU) เห็นชอบร่างกฎหมายเตรียมแบนการจัดจำหน่ายรถยนต์เผาไหม้เชื้อเพลิงฟอสซิลที่ผลิตขึ้นใหม่ ตั้งแต่ปี 2035 เป็นต้นไป สนับสนุนการใช้รถยนต์ไฟฟ้าและพลังงานสะอาด ตั้งเป้าลดการปล่อยก๊าซเรือนกระจกลง 55% ภายในปี 2030 เมื่อเทียบกับระดับก๊าซเรือนกระจกในช่วงปี 1990  บรรดานักกฎหมายของ EU ต่างสนับสนุนข้อเสนอของคณะกรรมาธิการยุโรปที่ต้องการให้มีการลดการปล่อยก๊าซคาร์บอนไดออกไซด์ 100% จากบรรดารถยนต์ใหม่ ภายในปี 2035 ซึ่งจะทำให้ไม่สามารถจัดจำหน่ายรถยนต์ที่ใช้เชื้อเพลิงฟอสซิลใน EU ได้นับตั้งแต่นั้นเป็นต้นมา  โดย 15% ของก๊าซเรือนกระจกที่ประเทศสมาชิก EU ปล่อยออกมาสู่ชั้นบรรยากาศมาจากการคมนาคมบนท้องถนน การลดการปล่อยก๊าซในส่วนนี้ลงได้จึงมีความสำคัญอย่างมากที่จะช่วยให้เราไปถึงเป้าหมายด้านสภาพภูมิอากาศได้  อีกทั้งยังเป็นการเร่งผลักดันการใช้รถยนต์ไฟฟ้าในยุโรปมากยิ่งขึ้น พร้อมกระตุ้นให้บรรดาผู้ผลิตรถยนต์ทั้งหลายหันมามุ่งเน้นการผลิตรถยนต์ไฟฟ้ามากยิ่งขึ้น ซึ่ง EU เตรียมออกร่างกฎหมายกำหนดจุดชาร์จไฟฟ้าในบรรดาประเทศสมาชิก เพื่อรองรับยานพาหนะพลังงานสะอาดที่เป็นมิตรต่อทั้งคนและสิ่งแวดล้อม  ภาพ: Guteksk7 / Shutterstock :,"['World', 'Environment']",ณรงค์กร มโนจันทร์เพ็ญ,2022-09-06
‘รถยนต์ไฟฟ้า’ เทรนด์ที่กำลังมาแรง แต่มีทั้ง ‘ข้อดี’ และ ‘ข้อเสีย’ ต่อ อุตสาหกรรมยานยนต์ไทย," ประเทศไทยเป็นประเทศผู้ผลิตรถยนต์อันดับที่ 12 ของโลก โดย พ.ศ. 2561 มียอดผลิตรวมกว่า 2.16 ล้านคัน โดยมีผู้ประกอบการที่เกี่ยวข้องกันอยู่ในโซ่อุปทานของอุตสาหกรรมยานยนต์ไทย 1,933 ราย และเกี่ยวข้องกับแรงงานทางตรงกว่า 7.5 แสนคน  โดยแบ่งเป็นผู้ประกอบการรถยนต์รายหลัก 18 ราย ผู้ผลิตชิ้นส่วน Tier-1 จำนวน 709 ราย (เพียง 33% เป็นบริษัทไทย) และผู้ผลิตชิ้นส่วน Tier-2 และ Tier-3 อีกกว่า 1,700 ราย (ซึ่งส่วนใหญ่เป็น SMEs สัญชาติไทย)  ลึกเข้าไปผู้ประกอบการที่อยู่ในโซ่อุปทานอุตสาหกรรมยานยนต์ไทย ยังคงมีทิศทางการเติบโตขึ้นจากนโยบาย Local Content Requirements ประกอบกับทิศทางความต้องการยานยนต์ในไทยและตลาดโลกที่ยังคงสูงขึ้น  สิ่งที่น่าสนใจคือ ความต้องการรถยนต์ไฟฟ้าที่สูงขึ้นจะส่งผลต่อปริมาณความต้องการของรถยนต์สันดาปภายในลดลงโดยสัดส่วนที่หายไปนั้น เป็นการเข้ามาของรถยนต์ไฟฟ้าที่จะมีสัดส่วนที่มากขึ้นถึงร้อยละ 54 ภายในปี 2040  จุดนี้เองทำให้ทางรัฐบาลผลักดันให้รถยนต์ไฟฟ้าเป็น Product Champion ลำดับที่ 3 ของอุตสาหกรรมยานยนต์ไทยในอนาคต โดยเริ่มต้นผลักดันให้มีการผลิตรถยนต์ ในกลุ่ม S-Curve ภายใต้นโยบาย Thailand 4.0  สำหรับตลาดรถยนต์ไฟฟ้า (Electric Vehicle, xEV) ในประเทศไทยนั้น ตั้งแต่ พ.ศ. 2560 มีแนวโน้มที่จะเติบโตอย่างต่อเนื่อง โดยปี 2560 ยอดผลิตรถยนต์ไฟฟ้า (Electric Vehicle, xEV) ร่วม 8,900 คัน เพิ่มขึ้นเป็น 25,200 คันใน พ.ศ. 2561 สำหรับใน พ.ศ. 2562 ประเมินว่ายอดการผลิตจะเติบโตถึง 36,000 คัน  ทิศทางของ ‘รถยนต์ไฟฟ้า’ ที่กำลังเติบโตไปทั่วโลก และแน่นอนย่อมส่งผลกระทบถึงไทย กลายเป็นที่มาของ ‘โครงการการวิเคราะห์ผลกระทบของโซ่อุปทานรถยนต์ไฟฟ้า (Electric Vehicle: EV) เพื่อพัฒนานโยบายการพัฒนาและการปรับตัวของอุตสาหกรรมยานยนต์ไทย’ โดย รศ.ดร.รุธิร์ พนมยงค์ และคณะ ซึ่งได้รับการสนับสนุนโดยสำนักงานคณะกรรมการส่งเสริมวิทยาศาสตร์ วิจัยและนวัตกรรม (สกสว.)  การศึกษาดังกล่าวมีขึ้นเพื่อจำลองสถานการณ์และวิเคราะห์ผลกระทบเชิงเศรษฐศาสตร์ของโซ่อุปทานอุตสาหกรรมยานยนต์ในการปรับเปลี่ยนเข้าสู่ EV โดยสถานการณ์ที่ทางทีมงานวิจัยได้ทำ กรณีศึกษา 2 กรณี คือ 1. สถานการณ์ปกติ และ 2. สถานการณ์ได้รับการสนับสนุนความพร้อมในการเปลี่ยนแปลงสู่ EV (EV Readiness Upgrade)  โดยสถานการณ์ปกติเกิดผลกระทบเชิงบวกในปี ที่ 1-5 ต่อมูลค่าอุตสาหกรรมเฉลี่ย จำนวน 2,374 ล้านบาท และผลกระทบต่อแรงงานส่งผลน้อยมาก ส่วนผลกระทบเชิงลบในปีที่ 1-5 ต่อมูลค่าอุตสาหกรรมเฉลี่ยจำนวน 4,579 ล้านบาท และผลกระทบต่อแรงงานจำนวน 1,057 คน ส่วนในปีที่ 6 ถึง 10 ผลกระทบเชิงบวกต่ออุตสาหกรรมมีค่าเฉลี่ยอยู่ที่ประมาณ 7,588 ล้านบาท และผลกระทบต่อแรงงาน 1,000-3,000 คน ส่วนของผลกระทบเชิงลบในปีที่ 6-10 ต่ออุตสาหกรรมเฉลี่ยจำนวน 14,650 ล้านบาท จะสร้างงานให้กับประชากรแรงงานได้รับผลกระทบจำนวน 3,350 คน  ในกรณีที่ 2 ถ้าได้รับการสนับสนุน EV Readiness Upgrade ผลกระทบเชิงบวกในปี ที่ 1-5 ต่ออุตสาหกรรมมีค่าเฉลี่ยอยู่ที่ประมาณ 3,566 ล้านบาท โดยไม่กระทบต่อแรงงานมากนัก ในส่วนของผลกระทบเชิงลบต่ออุตสาหกรรมเฉลี่ย 6,876 ล้านบาท นั้นจะส่งผลให้แรงงานมีผลกระทบจำนวน 1,595 คน  ในปีที่ 6-10 ผลกระทบเชิงบวกต่ออุตสาหกรรมเฉลี่ย 23,710 ล้านบาท และผลกระทบต่อแรงงานเป็นจำนวน 1,000-3,000 คน ในส่วนผลกระทบเชิงลบต่ออุตสาหกรรม เฉลี่ย 45,750 ล้านบาท จะมีผลกระทบต่อแรงงานจำนวน 10,599 คน  อย่างไรก็ตามจากการที่ผลกระทบเชิงลบในปีที่ 6-10 มีค่าเฉลี่ยอยู่ที่ประมาณ 1.4 หมื่นล้านบาทต่อปี โดยมีค่าตํ่าสุดที่ 6 พันล้านบาท และสูงสุดอยู่ที่ 2.6 หมื่นล้านบาท ถ้ามีการได้รับการสนับสนุนความพร้อมในการเปลี่ยนแปลงสู่ EV ผลกระทบเชิงลบ ปีที่ 6-10 ที่เกิดขึ้นมีค่าเฉลี่ยอยู่ที่ประมาณ 4.5 หมื่นล้านบาทต่อปี โดยมีค่าตํ่าสุดที่ 1.5 หมื่นล้านบาท และสูงสุดที่ 1.21 แสนล้านบาท  ทั้งนี้ จากมูลค่าตลาดโดยรวมของประเทศนั้นมีมูลค่ารวมอยู่ทั้งสิ้น 2.2 ล้านล้านบาท หากไม่เกิดการสนับสนุนหรือการเตรียมความพร้อมต่อการเข้ามาของยานยนต์ไฟฟ้า อาจส่งผลให้สูญเสียมูลค่าทางการตลาดร่วม 1.1 แสนล้านบาท ในระยะเวลา 6 ปี โดยการสูญเสียนี้ยังรวมถึงการเป็นฐานการผลิตรถยนต์ และชิ้นส่วนให้กับประเทศเพื่อนบ้านหรือกลุ่มอาเซียน เป็นต้น    :","['Business', 'Business']",THE STANDARD WEALTH,2022-07-06
3D Digital Billboard ใจกลางสยาม ที่เขย่าวงการรถยนต์มือสองจาก ‘CARS24’ ตอกย้ำความเป็นที่สุดของรถมือสอง ที่สุดของราคาคุณภาพต้อง CARS24 เท่านั้น [ADVERTORIAL]," ป้ายโฆษณาถูกใช้ในการโฆษณามาหลายปีแล้ว เพราะมีประสิทธิภาพสูงในการสร้างการรับรู้ถึงแบรนด์และการเข้าถึงผลิตภัณฑ์ โดยเฉพาะอย่างยิ่งในบริเวณที่มีคนพลุกพล่านที่สุด  ด้วยเทคโนโลยีที่พัฒนาขึ้นมา ทำให้วันนี้ป้ายโฆษณาไม่ได้เป็นเพียง 2D นิ่งๆ อีกแล้ว แต่กำลังขยับตัวด้วยเทคโนโลยีแบบ 3D ซึ่งเราได้เห็นการใช้อย่างหลากหลายในประเทศต่างๆ ที่ขึ้นชื่อเรื่องเทคโนโลยี เช่น จีน เกาหลีใต้ และญี่ปุ่น  ล่าสุด CARS24 ศูนย์รวมรถมือสองออนไลน์ ที่เดียวที่ซื้อ ขาย และเทิร์น แพลตฟอร์มรถมือสองที่เติบโตเร็วที่สุดในเอเชีย ได้หยิบ Immersive 3D Digital Billboard มาใช้สร้างความว้าวใจกลางสยาม ซึ่งถือเป็นครั้งแรกของวงการรถยนต์มือสองที่ทุ่มทุนสร้างแบรนด์ ปรับเปลี่ยนภาพลักษณ์การซื้อรถมือสองแบบเดิมๆ ให้ดูทันสมัยและเข้าถึงผู้บริโภคคนรุ่นใหม่  แต่เราจะบอกว่า นี่ไม่ใช่แค่โฆษณาที่ดีที่สุด แต่ CARS24 ให้ราคาและคุณภาพรถยนต์มือสองที่ดีที่สุดด้วย ส่วนจะมีอะไรบ้างนั้นติดตามจากภาพเหล่านี้ได้เลย  CARS24 เปิดตัวอย่างยิ่งใหญ่เมื่อต้นปีที่ผ่านมา ให้คนไทยได้สัมผัสประสบการณ์จริงที่สนุกสนานผ่านการซื้อขายรถยนต์มือสองบนแพลตฟอร์มออนไลน์ที่ทันสมัยและน่าเชื่อถือที่สุด สอดรับกับยุคดิจิทัลที่พฤติกรรมผู้บริโภคเปลี่ยนแปลงไปอย่างรวดเร็ว และยังตอบโจทย์ไลฟ์สไตล์ชีวิตได้อย่างคุ้มค่าและลงตัว  ครั้งนี้ CARS24 เปิดตัวแคมเปญใหม่ได้อย่างยิ่งใหญ่สมกับตำแหน่งตัวแม่ของวงการรถมือสองจริงๆ ด้วยการเขย่าวงการอุตสาหกรรมรถยนต์มือสองครั้งแรกด้วยการทำ 3D Digital Billboard ใจกลางเมือง ซึ่งไม่ใช่แค่โฆษณาที่ดีที่สุด แต่ CARS24 ให้ราคาและคุณภาพที่ดีที่สุดอีกด้วย    หลายคนอาจสงสัยว่า CARS24 คือใคร? คำตอบคือ CARS24 ศูนย์รวมรถมือสองออนไลน์ ที่เดียวซื้อ ขาย และเทิร์น ออนไลน์จากบริษัทเทคโนโลยีระดับโลก เป็นสตาร์ทอัพ ‘ยูนิคอร์น’ ออโตเทคที่เติบโตเร็วที่สุดในเอเชีย  ด้วยเศรษฐกิจที่ยังผันผวน ดังนั้นผู้คนจึงมองหาความคุ้มค่าและความสะดวกสบาย ซึ่ง CARS24 จึงเป็นอีกหนึ่งทางเลือกอันชาญฉลาดของคนที่กำลังตามหารถยนต์มือสองคุณภาพดี ราคาคุ้มค่า และเชือถือได้ เป็นรถคู่ใจไว้ใช้งานสักคัน  แอปพลิเคชัน CARS24 ช่วยยกระดับความสะดวกสบายสูงสุดให้กับผู้บริโภค ชูจุดเด่นการใช้งานง่ายที่สะดวกและรวดเร็วทุกที่ ทุกเวลา เพียบพร้อมด้วยฟังก์ชันการใช้งานที่ครอบคลุมและมีมาตรฐานความปลอดภัยมากที่สุด อีกทั้งยังให้ประสบการณ์ที่เหนือกว่าด้วยเทคโนโลยี 360° Views ดูรถยนต์ได้แบบเสมือนจริง ลูกค้าสามารถเลือกและจองเพื่อทดลองขับผ่านแอปได้ง่าย ๆ    ท่ามกลางตลาดรถยนต์มือสองมูลค่ากว่า 7.5 หมื่นล้านบาท (: https://www.thansettakij.com/motor/507995) จึงมีผู้เล่นหลากหลายราย แต่สิ่งที่ทำให้ CARS24 แตกต่างในหลากหลายด้าน ไม่ว่าจะเป็น     ล่าสุด CARS24 เปิดตัวแคมเปญใหม่ พร้อมเขย่าวงการรถยนต์มือสองยิ่งขึ้นไปอีก ด้วยการปล่อย 3D Digital Billboard กลางเมือง เพื่อโชว์ให้เห็นกันชัดๆ ว่ารถคุณภาพดีที่สุดเป็นอย่างไร  ความน่าสนใจของ 3D Digital Billboard คือการสร้างแบรนด์ที่แยบยลของ CARS24 เพราะด้วยเทคโนโลยี 3D ทำให้ 3D Digital Billboard นำเสนอประสบการณ์ที่น่าพึงพอใจมากกว่าภาพ 2D ซึ่งผู้บริโภคอาจสูญเสียความสนใจในไม่ช้า  แต่ด้วยความว้าวของ 3D Digital Billboard จะทำให้ผู้บริโภคหันมาสนใจโฆษณามากขึ้นด้วยการหยุดดูไปชั่วขณะหนึ่ง ซึ่งทำให้สร้างการรับรู้ถึงแบรนด์ที่ดีขึ้น ตลอดจนทำให้ผู้ดูพึงพอใจด้วยประสบการณ์ภาพที่ชวนให้หลงใหล  ดังนั้นเทคโนโลยีนี้จึงเป็นตัวเลือกที่สมบูรณ์แบบสำหรับการโฆษณา เนื่องจากดึงดูดผู้ชมได้เป็นระยะเวลานาน แม้ว่าภาพจะจบลงและผู้คนเดินจากไป แต่ผู้คนก็จะจดจำประสบการณ์อันน่าทึ่งที่พวกเขาได้เห็นในช่วงเวลาชั่วครู่หนึ่งตลอดไป ซึ่งไม่ใช่แค่โฆษณา แต่เป็นประสบการณ์ทางภาพที่พวกเขาได้รับ    การเปิดตัวแคมเปญใหม่ผ่าน 3D Digital Billboard ในครั้งนี้ยังสื่อถึงการใส่ใจและทำให้ผู้บริโภคมั่นใจ โดยสามารถเลือกรถผ่านแอปหรือเว็บไซต์ที่มีให้เลือกกว่า 1,300+ คัน ดูรถได้เหมือนจริง 360 องศา มีทีมงานมืออาชีพที่ตรวจสอบรถทุกคันอย่างดีกว่า 150 จุด และมีการรับประกันคุณภาพ  ยิ่งมั่นใจมากขึ้นอีก เพราะทุกคันเป็นเจ้าของโดย CARS24 ซื้อแล้วเปลี่ยนใจ ยินดีคืนเงินเต็มจำนวนภายใน 7 วัน* (เงื่อนไขเป็นไปตามที่บริษัทกำหนด) พร้อมการรับประกันหลังการขาย 12 เดือน ที่สำคัญราคาโปร่งใสและคุณภาพดีที่สุด  และเป็นการเข้ามาตอกย้ำว่า ‘ที่สุดของรถราคาดี คุณภาพเยี่ยม ต้องที่ CARS24’ ซึ่งไม่ใช่แค่โฆษณาที่ดีที่สุด แต่ CARS24 ให้ราคาและคุณภาพที่ดีที่สุดอีกด้วย    ช่วงนี้ CARS24 จัดโปรลดสูงสุด 200,000 บาท ผู้ที่สนใจสามารถดาวน์โหลดแอปพลิเคชัน CARS24 ได้แล้ววันนี้ทั้ง App Store และ Google Play Store หรือคลิก https://apple.co/36P0qWb  และสามารถดูรายละเอียดเพิ่มเติมได้ที่เว็บไซต์ https://bit.ly/3sRR4QG หรือติดตามข้อมูลที่เพจ www.facebook.com/cars24th  อย่าลืมถ่ายภาพ 3D Digital Billboard สุดปังของ CARS24 แล้วติดแฮชแท็ก #ดีที่สุดต้องCARS24 #CARS24Thailand #ยืนหนึ่งรถมือสอง #คาร์สเทวนตี้โฟร์ กันด้วยนะ!",['Business'],THE STANDARD TEAM,2022-02-06
เมื่อ Tesla เตรียมลุยไทย เป็นไปได้ไหมที่เราจะได้เห็น ‘ราคา’ รถยนต์ไฟฟ้ายอดฮิตเริ่มต้นที่ ‘ล้านกลางๆ’ ?," กลายเป็นประเด็นร้อนแรงของผู้ที่อยู่ในแวดวงยานยนต์ของไทย เมื่อมีข้อมูลเปิดเผยว่า Tesla ได้เข้ามาจดทะเบียนบริษัทฯ เพื่อดำเนินธุรกิจในประเทศไทยอย่างเป็นทางการเรียบร้อยแล้วในชื่อ ‘บริษัท เทสลา (ประเทศไทย) จำกัด’ พร้อมแต่งตั้งผู้บริหารที่เชี่ยวชาญตลาดเกิดใหม่เข้ามาดูแล  แน่นอนว่า ประเด็นที่น่าจับตามองอย่างยิ่งคือ Tesla จะเริ่มขายรถยนต์เมื่อใด และราคาจะเป็นเท่าไร ความจริงคงต้องรอเนื่องด้วยปัจจัยหลายประการ ทั้งเรื่องของการวางแผนดำเนินธุรกิจ และเงื่อนไขของภาครัฐที่จะเป็นตัวชี้ชะตาว่า Tesla จะเข้ามาลุยเมืองไทยด้วยรูปแบบใด  ทั้งนี้หากวิเคราะห์ถึงความเป็นไปได้จากหลากหลายประเทศที่ Tesla ได้เข้าไปทำตลาดแล้ว THE STANDARD WEALTH จึงพอจะฉายภาพให้เห็นถึงแนวทางในการเข้ามาขายรถในประเทศไทยดังบทความนี้  ข่าวที่เกี่ยวข้อง:    ถ้าหากพิจารณาดูถึงวัตถุประสงค์ในการจัดตั้งบริษัทและทุนจดทะเบียนของ ‘เทสลา (ประเทศไทย)’ สามารถวิเคราะห์ได้มุมเดียวว่า เป็นการจัดตั้งขึ้นเพื่อจำหน่ายรถยนต์สำเร็จรูป โดยมิได้มีการประกอบรถยนต์แต่อย่างใด  ส่วนจะเริ่มขายเมื่อใดนั้น ยังไม่สามารถระบุได้ เพราะในบางประเทศที่ Tesla เข้าไปทำตลาดมีการจดทะเบียนบริษัทในลักษณะเช่นนี้ไว้ก่อนนานนับหลายปีกว่าจะเริ่มต้นขายอย่างเป็นทางการ  การเริ่มขายช้า ส่วนหนึ่งอาจจะมาจากรอความพร้อมของตลาด รวมถึงต้องรอปัจจัยด้านโครงสร้างพื้นฐานของประเทศที่สามารถรองรับการชาร์จรถยนต์ไฟฟ้าได้อย่างสะดวก ซึ่งเมื่อมองถึงประเด็นนี้ เราจะเห็นได้ชัดเจนว่าประเทศไทยกำลังมุ่งหน้าไปในทิศทางที่สร้างสังคมรถยนต์ไฟฟ้าให้ใช้งานได้สะดวกมากขึ้น ด้วยจุดชาร์จไฟฟ้าที่กระจายครอบคลุมทั่วประเทศ  เหนือสิ่งอื่นใด การที่รัฐบาลไทยได้ออกมาตรการสนับสนุนที่เป็นรูปธรรม ส่งผลอย่างชัดเจนต่อความเชื่อมั่นของค่ายรถที่จะมาลงทุน ประกอบกับการส่งสัญญาณของการไฟฟ้าทั้ง 3 แห่ง และผู้นำด้านพลังงานของไทยอย่าง บริษัท ปตท. จำกัด (มหาชน) ที่ลงมาขยายโครงข่ายการชาร์จไฟฟ้าอย่างเต็มรูปแบบ ทำให้ทิศทางการทำตลาดรถยนต์ไฟฟ้ามีความสดใสชัดเจน    ดังนั้นเราจึงมีความมั่นใจว่า Tesla จะเข้ามาทำตลาดในไทยอย่างแน่นอนด้วยการนำเข้าสำเร็จรูปก่อน แต่ห้ามตัดในส่วนของการประกอบในประเทศทิ้งไป  เพราะต้องไม่ลืมว่าปกติแล้วบริษัทผู้ผลิตรถยนต์ทุกรายจะแยกส่วนของบริษัทที่จัดจำหน่ายกับบริษัทผู้ผลิตหรือประกอบรถยนต์ เนื่องจากโครงสร้างทางภาษีและเงื่อนไขตามข้อกฎหมายของประเทศไทย ทำให้จำเป็นต้องแยกบริษัทฯ เพื่อความคล่องตัวในการดำเนินงาน  อย่างที่ทราบกันดีว่าการจัดจำหน่ายรถยนต์ Tesla ในต่างประเทศจะมิได้มีโชว์รูมรถยนต์แบบที่เราคุ้นชินในเมืองไทย แต่จะเป็นการจำหน่ายผ่านระบบออนไลน์ 100%  ส่วนที่เราเห็น Tesla Store จะเป็นเหมือนสถานที่ให้ความรู้และได้สัมผัสรถคันจริง แต่การจองซื้อจะต้องทำผ่านระบบออนไลน์เท่านั้น ส่วนการเซอร์วิสจะเป็นการให้บริการแบบ Mobile Service ถึงบ้านลูกค้า ฉะนั้นจึงไม่จำเป็นต้องลงทุนในจุดนี้มากเท่าไร  หัวใจสำคัญคือการเลือกรุ่นรถเข้ามาทำตลาด ประเด็นนี้คือสิ่งสำคัญที่ทำให้ Tesla ให้ความสนใจในการทำตลาดเมืองไทย เนื่องจากไทยเป็นหนึ่งในประเทศที่ใช้รถพวงมาลัยขวา ซึ่งมีสัดส่วนที่น้อยเมื่อเทียบกับรถพวงมาลัยซ้าย  ดังนั้นกว่าที่ Tesla จะพร้อมในการผลิตพวงมาลัยขวาจึงต้องรอเวลา เนื่องจากจำเป็นต้องผลิตรุ่นพวงมาลัยซ้ายป้อนตลาดทั่วโลกให้เพียงพอเสียก่อน ซึ่งโดยปกติรถพวงมาลัยขวาจะผลิตที่โรงงานในสหรัฐอเมริกา   โรงงาน Tesla Shanghai Gigafactory ในเมืองเซี่ยงไฮ้ ประเทศจีน มีรายงานว่าโรงงานแห่งนี้มีกำลังผลิตรถยนต์ในอัตราประมาณ 4.5 แสนคันต่อปี (ภาพ: Xiaolu Chu / Getty Images)  จนกระทั่งล่าสุดในปีนี้ เราได้เห็นรถพวงมาลัยขวาผลิตออกมาจากโรงงานที่ประเทศจีน ผ่านการรายงานข่าวของสื่อต่างประเทศทั้งอังกฤษและฮ่องกง ที่ชอบตรวจดูรถว่าผลิตมาจากประเทศใด นั่นหมายความว่าโรงงานแห่งใหม่ของ Tesla ในประเทศจีนได้เริ่มต้นผลิตรถพวงมาลัยขวาเรียบร้อยแล้ว (ไม่มีการเปิดเผยข้อมูลด้านการผลิตจาก Tesla)  สอดคล้องกับการวางแผนดำเนินงานในประเทศไทยและภูมิภาคอาเซียนที่ Tesla เริ่มเปิดมาตลาด เพราะการนำเข้ารถยนต์ไฟฟ้าจากประเทศจีนจะได้รับการยกเว้นภาษีอากรนำเข้าเหลือ 0% (ภายใต้ข้อตกลงจีนและอาเซียน) จากปัจจุบันที่ต้องเสียในอัตราที่สูงถึง 80% เนื่องจากเป็นการนำเข้าผ่านผู้นำเข้าอิสระหรือเกรย์มาร์เก็ต ที่จะซื้อผ่านโควตาของประเทศอังกฤษหรือฮ่องกงเป็นหลัก  เมื่อมองไปที่รุ่นรถที่ผลิตจากโรงงานในจีน ‘Model 3 และ Model Y’ รุ่นพวงมาลัยขวาดูจะมีความเป็นไปได้สูงในการเป็นตัวบุกเบิกการทำตลาด Tesla ในประเทศไทย ปัจจุบันราคาจำหน่ายของทั้งสองรุ่นในไทยอยู่ที่ประมาณ 3.29-4 ล้านกว่าบาท ตามแต่สเปกของตัวรถ  หาก Tesla ทำตลาดในไทยและเลือกทั้งสองรุ่นดังกล่าวมาขายภายใต้เงื่อนไขสิทธิประโยชน์ภาษีอากรนำเข้า 0% โดยคงสัดส่วนกำไรตามมาตรฐานของ Tesla จะทำให้ราคาขายเมื่อเทียบกับเกรย์มาร์เก็ตลดลงไปได้ราวครึ่งหนึ่ง เนื่องจากตัวคูณภาษีตั้งต้นนั้นเปลี่ยนไป  ตัวอย่างง่ายๆ Tesla Model 3 รุ่นเริ่มต้น ราคาจำหน่ายที่ฮ่องกง 315,800 ดอลลาร์ฮ่องกง คิดเป็นเงินไทยประมาณ 1,357,000 บาท (อัตราแลกเปลี่ยน 4.3 บาทต่อ 1 ดอลลาร์ฮ่องกง)  หากนำเข้าปกติจะต้องเสียภาษีนำเข้า 80% ของราคาจำหน่ายบวกค่าขนส่ง (สมมติค่าขนส่ง 43,000 บาท/คัน) เท่ากับเสียภาษีอากรนำเข้าประมาณ (1,357,000 + 43,000 = 1,400,000 x 80%) 1,120,000 บาท  นำราคารถทั้งหมดรวมภาษีอากรนำเข้า 2,520,000 (1,400,000 + 1,120,000) มาคำนวณภาษีสรรพสามิตที่อัตรา 8% พร้อมด้วยภาษีมหาดไทย 10% ของภาษีสรรพสามิตร เท่ากับจะต้องเสียภาษีเพิ่มอีก (2,520,000 x 8% = 201,600 x 10% = 20,160) = 221,760 บาท นั่นหมายความว่า ราคาต้นทุนของตัวรถจะเท่ากับ 2,741,760 บาท แต่ยังไม่จบเพียงเท่านี้  ภาษีสุดท้ายที่ต้องนำมาคำนวณคือ VAT อีก 7% โดยยังไม่รวมกำไรและต้นทุนแฝงของผู้ประกอบการ จะได้เท่ากับต้นทุน (2,741,760 x 7% = 191,923) ที่เป็นราคา 2,933,683 บาท    แต่หากเป็นการนำเข้าโดยได้รับยกเว้นอากรนำเข้า จะเสียภาษีเพียง 3 ตัวเท่านั้น คำนวณได้ดังนี้ (1,400,000 x 8% = 112,000 x 10% = 11,200) = 123,200 บาท เท่ากับต้นทุนตัวรถก่อนคำนวณ VAT คือ 1,523,200 บาท และเมื่อรวมกับ VAT 7% จะกลายเป็นราคา (1,523,200 x 7% = 106,624) 1,629,824 บาท ซึ่งเป็นราคาที่ Tesla มีกำไรขั้นต้นเรียบร้อยแล้ว  อย่างไรก็ตาม การคำนวณดังกล่าวเป็นเพียงการประมาณราคาเบื้องต้น เนื่องจากยังมีส่วนของต้นทุนแฝงในการดำเนินกิจการอีกหลากหลายรายการ รวมถึงการแจ้งราคาต้นทุนต่อหน่วยงานรัฐ ซึ่งเป็นความลับของกิจการ ฉะนั้นจึงไม่สามารถนำไปใดๆ ได้  กล่าวโดยสรุป การเข้ามาจัดตั้งบริษัทของ Tesla ในคราวนี้ ส่งผลบวกต่อผู้บริโภคและจะส่งผลดีต่อภาพรวมของอุตสาหกรรมยานยนต์ไทยด้วย  ส่วนค่ายรถยนต์อื่นๆ ที่ทำตลาดอยู่ก่อนแล้ว ย่อมต้องได้รับผลกระทบอย่างไม่ต้องสงสัยเพราะมีคู่แข่งเพิ่มขึ้น แต่จะมากหรือน้อยเพียงใด ยังไม่มีใครให้คำตอบได้ นาทีนี้คงได้แต่ลุ้นว่า Tesla จะเปิดตัวในเร็ววัน","['Business', 'Business']",THE STANDARD WEALTH,2022-05-26
ข่าวดีของคนไทย? Tesla ตั้งบริษัทในไทย ระบุ ‘ประกอบกิจการขายรถยนต์ไฟฟ้า’ ทำให้เราอาจได้เห็นราคาขายที่ลดลง 50% จากที่ขายกันอยู่," หลังจากเปิดขายผ่านตัวแทนจำหน่ายมานาน ดูเหมือนว่าในที่สุด Tesla อาจตัดสินใจเปิด ‘โชว์รูม’ ด้วยตัวเอง เพราะพบการจดทะเบียนตั้งบริษัทในไทยอย่างเป็นทางการ ระบุ ‘ประกอบกิจการขายรถยนต์ไฟฟ้า’  ข้อมูลจากกรมพัฒนาธุรกิจการค้าพบว่า บริษัท เทสลา (ประเทศไทย) จำกัด จดทะเบียนจัดตั้งเมื่อวันที่ 25 เมษายน 2565 โดยทุนทะเบียน 3 ล้านบาท  วัตถุประสงค์ตอนจดทะเบียนคือ ประกอบกิจการขายรถยนต์ไฟฟ้า ระบบเก็บพลังงานแบบติดตั้งและอุปกรณ์ที่ใช้กับระบบเก็บพลังงานแบบติดตั้ง ระบบผลิตพลังงานและอุปกรณ์ที่ใช้กับระบบพลังงาน   ข่าวที่เกี่ยวข้อง   การตั้งบริษัทนี้อาจเป็นข่าวดีสำหรับคนไทยที่อยากได้ Tesla เพราะที่ผ่านมารถ Tesla ที่ขายในไทยมาจากผู้นำเข้าอิสระ ด้วยภาษีต่างๆ ทำให้ราคาพุ่งไปอยู่ที่ 3 ล้านกว่าบาท จากราคารถที่จำหน่ายในอเมริกาที่ 1 ล้านต้นๆ  ข้อมูลจากเว็บไซต์ของ Tesla ระบุราคาของ Model S ที่ 99,900 ดอลลาร์สหรัฐ หรือราว 3.4 ล้านบาท, Model Y ราคา 62,990 ดอลลาร์สหรัฐ หรือ 2.2 ล้านบาท และ Model 3 ราคา 46,990 หรือ 1.6 ล้านบาท  ดังนั้นคาดว่าหาก Tesla เข้ามาขายเองอาจทำให้ราคาที่ขายในไทยวันนี้ลดลงได้มากถึง 50% ซึ่งจะเป็นราคาที่คนไทยเอื้อมถึงมากขึ้น และแน่นอนเข้ามาชนกับแบรนด์จีนและญี่ปุ่นที่กำลังทำตลาดรถยนต์ไฟฟ้ากันอย่างคึกคัก  ส่วนการตั้งบริษัทในครั้งนี้จะขยายไปถึงการตั้งโรงงานผลิตในไทย เพื่อให้เข้าข่ายมาตรการอุดหนุนรถยนต์ไฟฟ้าของรัฐเลยไหม เรื่องนี้ยังคงต้องรอกันต่อไป เพราะ Tesla เพิ่งเปิดโรงงานแห่งใหม่ในเยอรมนี ซึ่งตั้งเป้าผลิตรถยนต์ได้มากถึง 5 แสนคันต่อปี และกำลังสร้างโรงงานในเมืองออสติน รัฐเท็กซัส ซึ่งจะเปิดดำเนินการเร็วๆ นี้  ที่สำคัญใครๆ ก็อยากให้ Tesla เข้ามาตั้งโรงงาน อย่างล่าสุด อีลอน มัสก์ กำลังพิจารณาไปเยือนอินโดนีเซีย หลังจากได้พบกับ โจโก วีโดโด ประธานาธิบดีอินโดนีเซียคนปัจจุบันที่โรงงานผลิตจรวดในเมืองโบคาชิกา รัฐเท็กซัส  ก่อนหน้านี้ กฤษฎา อุตตโมทย์ นายกสมาคมยานยนต์ไฟฟ้าไทย (EVAT) สะท้อนความเห็นต่อแนวโน้มที่ Tesla จะเข้ามาลงทุนในไทยกับ THE STANDARD โดยเขาเชื่อว่า จริงอยู่ที่ประเทศไทยเป็นฐานการผลิตรถยนต์ที่สำคัญของโลก แต่ความหมายคือไทยไม่ใช่ประเทศเดียวเท่านั้นที่ Tesla เล็งจะขยายฐานการผลิตแห่งใหม่  แต่จุดตัดที่จะทำให้ Tesla ตัดสินใจเลือกประเทศใดประเทศหนึ่งเป็นฐานการผลิตเพื่อตั้งโรงงานแห่งใหม่ของพวกเขา คือการที่ประเทศนั้นๆ มีฐานรากด้านตลาดรถยนต์พลังงานไฟฟ้าที่มั่นคงเป็นทุนเดิมมากพอ กล่าวคือเป็นประเทศที่ตลาดรถยนต์ไฟฟ้าเริ่มโตมาได้สักระยะโดยไม่ต้องสร้างจากศูนย์ใหม่ (ตัวอย่างเช่นประเทศจีน)  รวมถึงการที่นโยบายการส่งเสริมในประเทศนั้นๆ เป็นนโยบายพิเศษที่มีกลิ่นหอมหวนเย้ายวนพวกเขาให้เข้าไปลงทุนได้มากพอ เหมือนกับข้อเสนอที่อินโดนีเซียได้เสนอให้ในรูปแบบ Tailor-Made ซึ่งต่างจากข้อเสนอที่ค่ายรถยนต์เจ้าอื่นๆ ได้รับ  อย่างไรก็ตามข้อมูลจาก Wisesight ชี้ว่า Tesla นั้นเป็นแบรนด์รถยนต์ไฟฟ้าที่ถูก ‘คนไทย’ พูดถึงมากที่สุดบนโลกโซเชียลมีเดีย ดังนั้นการตั้งบริษัทในครั้งนี้คงเป็นที่ตั้งหน้าตั้งตารอของใครหลายคนแน่นอน   ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Business', 'Business']",ถนัดกิจ จันกิเสน,2022-05-25
Honda Accord e:HEV รถยนต์ไฮบริดที่ให้คุณได้มากกว่าแค่สมรรถนะและความประหยัด เพื่ออนาคตที่คุณมั่นใจ," คงไม่ต้องสาธยายให้มากความแล้วว่า ศักยภาพและสมรรถนะของรถยนต์ที่ขับเคลื่อนด้วยขุมพลังแบบไฮบริดเต็มสูบ หรือฟูลไฮบริด (Full Hybrid) นั้นเร็ว แรง ดีต่อใจ สบายกระเป๋าสตางค์ของเรา และเป็นมิตรต่อสิ่งแวดล้อมบนโลกใบนี้มากแค่ไหน โดยเฉพาะในวันที่ราคาน้ำมัน-เชื้อเพลิงพุ่งสูงขึ้นแบบไม่ปราณีใครหน้าไหน ปัญหาโลกร้อนกำลังกลายเป็นวาระเร่งด่วนระดับชาติที่เราไม่อาจละเลยได้อีกต่อไป  ‘Honda Accord e:HEV’ รถยนต์เซกเมนต์บนจากค่ายฮอนด้า ถือเป็นอีกหนึ่งทางเลือกยานยนต์ที่ตอบโจทย์การเดินทางและไลฟ์สไตล์ของผู้คนในยุคนี้อย่างแท้จริง เพราะด้วยตัวเทคโนโลยีเครื่องยนต์ขนาด 2 ลิตรที่มาพร้อมกับระบบขับเคลื่อนฟูลไฮบริด ให้แรงบิดมอเตอร์สูงสุดถึง 315 นิวตัน-เมตร จึงมั่นใจได้เลยว่า ในทุกๆ สภาพท้องถนนและการขับขี่ Honda Accord e:HEV จะพาคุณมุ่งไปยังเส้นทางข้างหน้าได้อย่างไร้ข้อจำกัด    แถมการทำงานผสานกับมอเตอร์ไฟฟ้าจำนวน 2 ตัวที่กำลังสูงสุด 215 PS พร้อมระบบเกียร์อัตโนมัติอัตราทดแปรผันต่อเนื่องไฟฟ้า (E-CVT) แบตเตอรี่ลิเธียม-ไอออน (Lithium-ion) และการขับในโหมดการขับขี่ด้วยมอเตอร์ไฟฟ้า (EV Drive Mode) ก็จะทำให้ Honda Accord e:HEV คันนี้สามารถขับเคลื่อนได้อย่างประหยัด ปลอดภัย และเป็นมิตรกับสิ่งแวดล้อม ปล่อยปริมาณคาร์บอนไดออกไซด์ที่ต่ำกว่ารถยนต์ปกติทั่วไป ให้อัตราสิ้นเปลืองเชื้อเพลิงโดยเฉลี่ยที่ราวๆ 24.4 กิโลเมตรต่อลิตรเท่านั้น!  ไม่เพียงเท่านั้น ฮอนด้ายังให้ความมั่นใจและความอุ่นใจให้กับผู้ใช้งานรถยนต์ฮอนด้าทุกรุ่นที่เป็นระบบ e:HEV โดยรับประกันคุณภาพนานถึง 10 ปีเต็ม ช่วยให้คุณสบายใจ หายห่วง หมดทุกความกังวลใจในทุกๆ เส้นทางและการใช้ชีวิต    นอกเหนือจากความเก่งเรื่องสมรรถนะ ความประหยัดน้ำมัน และการรับประกันคุณภาพตัวรถที่กล่าวมาข้างต้น อีกความเจ๋งของ Honda Accord e:HEV ก็คือ การส่งมอบความมั่นใจ ‘ความปลอดภัย’ ในเทคโนโลยี Honda SENSING ที่จะช่วยลดความเสี่ยงและความรุนแรงที่อาจจะเกิดขึ้นในระหว่างการขับขี่ เพิ่มความอุ่นใจและความปลอดภัยของตัวผู้ขับขี่และผู้ร่วมทางบนท้องถนน    โดยที่กล้องด้านหน้าตัวรถจะทำงานอย่างชาญฉลาดเพื่อตรวจจับสภาพแวดล้อมบนท้องถนนในระหว่างที่เราขับขี่ ก่อนจะแจ้งเตือนในกรณีที่พบวัตถุตัดหน้ารถ, คนข้ามถนนกะทันหัน, รถคันหน้าหยุดหรือชะลอความเร็วในระยะประชิด, รถของเราขับออกนอกเลน รวมถึงการหน่วงพวงมาลัย หรือการชะลอความเร็ว เพื่อหลีกเลี่ยงสถานการณ์และลดความเสี่ยงที่จะนำไปสู่เหตุไม่คาดฝัน  นี่เป็นเพียงแค่ความเจ๋งบางส่วนของ Honda Accord e:HEV ที่เราบรรยายออกมาผ่านตัวอักษรเท่านั้น เพราะในความเป็นจริงแล้ว ประสบการณ์จริงที่ได้จากการขับขี่ เป็นเจ้าของ และได้ใช้งานเจ้า Honda Accord e:HEV ย่อมดีกว่าเป็นหลายเท่าตัว    แต่ที่ขาดไม่ได้และทำให้ Honda Accord e:HEV เป็นรถยนต์ที่จะช่วยให้คุณเดินทางไปไหนมาไหนได้อย่างมั่นใจ ปลอดภัยหายห่วง ไร้กังวลในทุกมิติ โดยเฉพาะหลังจากที่เข้ามาเป็นครอบครัวเดียวกันกับฮอนด้าแล้วก็คือ ‘บริการหลังการขาย’ เพราะเป็นเรื่องที่ฮอนด้าให้ความสำคัญเป็นอย่างมากในการยกระดับความสบายใจให้กับผู้ใช้งานรถยนต์ฮอนด้าทุกคัน ทุกคน  โดยเฉพาะอย่างยิ่ง บริการหลังการขายของฮอนด้า ในปัจจุบันเป็นสิ่งที่มีความหลากหลาย ครบวงจร ตอบโจทย์ และช่วยคลี่คลายทุกเรื่องให้กับผู้ขับขี่ยานยนต์ฮอนด้าได้อย่างอยู่หมัด ไม่ว่าคุณจะเผชิญสถานการณ์ใด หนัก-เบามากน้อยแค่ไหนก็หายห่วง ผ่านการให้บริการของทีมช่างและพนักงานทุกคนที่มีประสบการณ์ มากไปด้วยความสามารถ    ทั้งการที่มีศูนย์บริการจำนวนมากที่ครอบคลุมทั่วประเทศไทย เพื่อสร้างความอุ่นใจในแง่ที่ว่า ไม่ว่าเราจะเดินทางไปที่ไหนก็ตาม ศูนย์บริการของฮอนด้าพร้อมให้ความช่วยเหลือในกรณีฉุกเฉิน หรือหากต้องการได้รับคำปรึกษาอยู่เสมอ ทีมงานผู้เชี่ยวชาญที่มีประสบการณ์ รู้ลึก รู้จริง ก็พร้อมให้บริการอย่างจริงใจ    ซึ่งในที่นี้ยังครอบคลุมถึงบริการใหม่ๆ จากฮอนด้าที่ ‘คิดและออกแบบมาเป็นอย่างดีเพื่อเรา’ ไม่ว่าจะเป็น  บริการเช็กระยะแบบเร่งด่วนตามระยะทาง (Honda Quick Service) ที่ให้เรานำรถยนต์เข้าเช็กระยะทุกๆ 10,000 กิโลเมตร และรอรับรถกลับได้ภายใน 60, 90 หรือ 120 นาที (ขึ้นอยู่กับประเภทของงานเช็กระยะ) เพียงแค่นัดหมายล่วงหน้าก่อนเข้ารับบริการ    บริการแพ็กเกจเช็กระยะ (Honda PaySave) แพ็กเกจเช็กระยะ พร้อมส่วนลดค่าแรงและค่าอะไหล่สูงสุด 15% ตั้งแต่ระยะที่ 10,000 จนถึง 200,000 กิโลเมตร สะดวก คุ้ม ใช้งานได้ในทุกๆ ศูนย์บริการของฮอนด้าทั่วประเทศไทย  บริการช่วยเหลือฉุกเฉินนอกสถานที่ 24 ชั่วโมง สำหรับเจ้าของรถยนต์ใหม่ ในระยะเวลา 3 ปี  บริการยืดอายุการประกันคุณภาพ (Honda Ultimate Care) ที่จะเพิ่มระยะเวลารับประกันอีก 2 ปี หรือระยะทาง 40,000 กิโลเมตร ต่อจากระยะเวลาหรือระยะทางการรับประกันคุณภาพรถยนต์ใหม่ 3 ปี หรือ 100,000 กิโลเมตร ในราคาที่เป็นมิตร    และ บริการซ่อมตัวถังและสี (Honda Body & Paint) จากช่างผู้เชี่ยวชาญที่มีประสบการณ์ด้านงานบริการซ่อมตัวถังและสีโดยเฉพาะ ด้วยนวัตกรรมการซ่อมสีสูตรน้ำ (Waterborne) ที่จะทำให้สีรถของคุณดูสวย เงางาม คงทนในทุกสภาวะ ไม่ว่าจะผ่านสถานการณ์ไม่คาดฝันมาแค่ไหนก็ตาม  สัมผัสประสบการณ์สุดพิเศษของยานยนต์ที่ให้สมรรถนะการขับขี่ที่ดีเยี่ยม ทั้งยังใส่ใจสิ่งแวดล้อม และอุ่นใจกับบริการหลังการขายได้ที่ศูนย์บริการฮอนด้าทั่วประเทศ",['Business'],THE STANDARD TEAM,2022-05-18
Nissan เตรียมยกเลิกการผลิตปิดตำนานรถยนต์ Datsun อีกครั้ง หลังยอดขายไม่ปัง โดยจะหันไปบุกตลาด EV แทน," Nissan บริษัทผู้ผลิตรถยนต์รายใหญ่ของญี่ปุ่น เตรียมยกเลิกการผลิตรถยนต์ภายใต้แบรนด์ Datsun อีกครั้ง เพื่อหันไปทุ่มเททรัพยากรให้กับการพัฒนายานยนต์ไฟฟ้าแทน  แบรนด์รถยนต์ Datsun เคยถูกบริษัทแม่อย่าง Nissan ยกเลิกการผลิตมาแล้วครั้งหนึ่งเมื่อราว 30 ปีก่อน แต่ในปี 2013 ที่ผ่านมา Nissan ภายใต้การนำของอดีตซีอีโอ คาร์ลอส กอส์น ได้ตัดสินใจนำแบรนด์ Datsun กลับมาปัดฝุ่น แล้วทำตลาดในต่างประเทศ เช่น อินเดีย อินโดนีเซีย และรัสเซีย อีกครั้ง  โดยชูจุดขายด้านราคาที่ไม่แพงและจับต้องได้ ซึ่งแตกต่างจากฐานลูกค้าของรถยนต์แบรนด์อื่นๆ ในเครืออย่าง Nissan และ Infiniti  ข้อมูลจาก MarkLines บริษัทวิจัยอุตสาหกรรมยานยนต์ ระบุว่า ในปี 2016 รถยนต์ Datsun สามารถทำยอดขายใน 10 ประเทศทั่วโลกได้สูงถึง 90,000 คัน โดยโมเดลที่มียอดขายดีที่สุดคือ GO Compact ซึ่งตั้งราคาขายอยู่ที่ 7,700 ดอลลาร์เท่านั้น  อย่างไรก็ดี ในปี 2021 Datsun กลับทำยอดขายทั่วโลกได้เพียง 6,400 คัน หรือลดลงถึง 90% จากปี 2016 โดยยอดขายที่ลดลงเกิดจากความสัมพันธ์ที่ล้มเหลวของ Nissan และพาร์ตเนอร์ตัวแทนจำหน่ายในประเทศต่างๆ  :   ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Economic', 'Business']",ดำรงเกียรติ มาลา,2022-08-05
"Tesla เรียกคืนรถยนต์ในจีนกว่า 14,000 คัน หลังเจอปัญหาซอฟต์แวร์"," วานนี้ (3 พฤษภาคม) สำนักบริหารการกำกับดูแลตลาดแห่งรัฐของจีน เผยว่า Tesla ผู้ผลิตรถยนต์ไฟฟ้าของสหรัฐฯ เรียกคืนรถยนต์ในจีน 14,684 คัน เนื่องด้วยข้อบกพร่องเกี่ยวกับซอฟต์แวร์  รายงานระบุว่า Tesla เรียกคืนรถยนต์รุ่น Model 3 Performance ที่ผลิตระหว่างวันที่ 12 มกราคม 2019 – 25 มีนาคม 2022 โดยแบ่งเป็นรถยนต์นำเข้า 1,850 คัน และผลิตในจีน 12,834 คัน  การแสดงผลส่วนกลางของรถยนต์ที่มีข้อบกพร่องจะเผยเฉพาะค่าความเร็ว โดยไม่มีหน่วยความเร็ว (กิโลเมตรต่อชั่วโมง) กำกับเมื่อเปลี่ยนสู่โหมดติดตาม เนื่องจากข้อผิดพลาดของซอฟต์แวร์ ซึ่งอาจเพิ่มความเสี่ยงการชนและเป็นอันตรายด้านความปลอดภัย  ทั้งนี้ Tesla สาขาปักกิ่งและเซี่ยงไฮ้ออกมารับประกันว่าจะดำเนินการปรับปรุงซอฟต์แวร์ของรถยนต์ที่เรียกคืนโดยไม่คิดค่าใช้จ่ายเพิ่มเติม  : สำนักข่าวซินหัว",['China'],THE STANDARD TEAM,2022-04-05
ส.อ.ท. เผยปัญหาขาดแคลนชิปและเซมิคอนดักเตอร์ฉุดยอดส่งออกรถยนต์เดือน มี.ค. วูบ 10.21%," ส.อ.ท. เผยปัญหาขาดแคลนชิ้นส่วนและเซมิคอนดักเตอร์กระทบยังการผลิตรถยนต์นั่ง ฉุดยอดส่งออกรถยนต์เดือนมีนาคมหดตัว 10.21% แย้มราคารถยนต์มีโอกาสแพงขึ้นหลังสงครามทำต้นทุนการผลิตพุ่ง  สภาอุตสาหกรรมแห่งประเทศไทย (ส.อ.ท.) เปิดเผยจำนวนการผลิต ยอดขายภายในประเทศ และการส่งออกรถยนต์ของประเทศในเดือนมีนาคม 2565 ว่า จำนวนรถยนต์ทั้งหมดที่ผลิตได้มีทั้งสิ้น 172,671 คัน เพิ่มขึ้นจากเดือนเดียวกันของปีก่อน 6.25% และเพิ่มขึ้นจากเดือนกุมภาพันธ์ 10.93%  โดยยอดผลิตรถยนต์ที่เพิ่มขึ้นเป็นผลมาจากการเร่งผลิตเพื่อขายในประเทศเพื่อรองรับคำสั่งซื้อในงานมอเตอร์โชว์ และความต้องการใช้รถยนต์เดินทางที่มากขึ้นของคนในช่วงเทศกาลสงกรานต์ อย่างไรก็ดี การผลิตรถยนต์เพื่อการส่งออกยังคงลดลง 11.44% จากการผลิตรถยนต์นั่งที่ลดลงถึง  41.70% เพราะขาดชิ้นส่วนและเซมิคอนดักตอร์ในบางรุ่น  สำหรับจำนวนรถยนต์ที่ผลิตได้ในเดือนมกราคม-มีนาคม 2565 มีจำนวนทั้งสิ้น 480,078 คัน เพิ่มขึ้นจากช่วงไตรมาสแรกของปีก่อน 3.06% โดยการเพิ่มขึ้นส่วนใหญ่อยู่ในกลุ่มรถกระบะขนาด 1 ตัน ที่ในเดือนมีนาคม 2565 ผลิตได้ทั้งหมด 119,917 คัน เพิ่มขึ้นจากปีก่อน 17.54% และตั้งแต่เดือนมกราคม-มีนาคม 2565 ผลิตได้ทั้งสิ้น 333,585 คัน เพิ่มขึ้นจากปีก่อน 15.63%  สวนทางกับรถยนต์นั่งที่ในเดือนมีนาคม 2565 ผลิตได้ 49,331 คัน ลดลงจากปีก่อน 14.01% และตั้งแต่เดือนมกราคม-มีนาคม 2565 ผลิตได้ 136,464 คัน ลดลงจากปีก่อน 19.58%  ขณะที่ยอดขายรถยนต์ภายในประเทศในเดือนมีนาคม 2565 มีจำนวนทั้งสิ้น 87,245 คัน เพิ่มขึ้นจากเดือนเดียวกันในปีที่แล้ว 9.1% และเพิ่มขึ้นจากเดือนกุมภาพันธ์ 2565 17.12% โดยมีสาเหตุหลักจากการคลายการล็อกดาวน์ของรัฐบาลทำให้มีกิจกรรมทางเศรษฐกิจมากขึ้น การเยียวยาผู้ได้รับผลกระทบจากการระบาดของโควิด การกระตุ้นเศรษฐกิจทั้งการใช้เงินและส่วนลด ทำให้มีเม็ดเงินเข้าสู่ระบบเศรษฐกิจมากขึ้น กำลังซื้อดีขึ้น รวมทั้งการส่งมอบรถยนต์ให้ผู้จองในงานมอเตอร์โชว์  อย่างไรก็ดี ส.อ.ท. ยังมีความกังวลว่าการระบาดของโควิดที่มีคนติดและเสียชีวิตมีจำนวนสูง รวมทั้งราคาสินค้าและวัตถุดิบต่างๆ และพลังงานที่สูงขึ้นจากสงครามในยูเครนและหนี้ครัวเรือนที่เพิ่มขึ้นอาจทำให้เศรษฐกิจชะลอตัว ซึ่งอาจจะกระทบต่อยอดขายรถยนต์ในช่วงที่เหลือของปี จึงต้องติดตามประเด็นเหล่านี้อย่างใกล้ชิดต่อไป  “ราคาพลังงานและสินค้าโภคภัณฑ์ในตลาดโลกปรับตัวสูงขึ้นอย่างรวดเร็ว ซึ่งกระทบต่อต้นทุนการขนส่งและวัตถุดิบของอุตสาหกรรมยานยนต์ โดยมีความเป็นไปได้ที่ราคาขายรถยนต์อาจถูกปรับขึ้นในระยะข้างหน้าหากสถานการณ์ยังยืดเยื้อ เรายังต้องจับตาดูต่อไปแต่ ณ ตอนนี้เรายังมองว่ายอดขายในประเทศปีนี้น่าได้ตามเป้า 8.5 แสนคัน และอาจสูงถึง 9 แสนคันในกรณีที่ผลกระทบจากโควิดและสงครามไม่รุนแรง” สุรพงษ์ ไพสิฐพัฒนพงษ์ รองประธานและโฆษกกลุ่มอุตสาหกรรมยานยนต์ ส.อ.ท. กล่าว  ด้านยอดส่งออกรถยนต์สำเร็จรูปในเดือนมีนาคม 2565 อยู่ที่ 93,840 คัน ลดลง 10.21% จากปีก่อน แต่เพิ่มขึ้น 18.11% จากเดือนกุมภาพันธ์ จากการขาดแคลนชิ้นส่วนและเซมิคอนดักเตอร์ในรถยนต์นั่งบางรุ่น จึงผลิตและส่งออกลดลงในตลาดรถยนต์นั่ง เช่น เอเชีย ออสเตรเลีย และยุโรป โดยมีมูลค่าการส่งออกอยู่ที่ 55,853.30 ล้านบาท ลดลง 4.40% จากปีก่อน  “ส่วนยอดส่งออกรถยนต์สำเร็จรูปในช่วงไตรมาสแรกของปีนี้อยู่ที่ 243,124 คัน ลดลงจากช่วงเดียวกันของปีก่อน 5.81% แต่มีมูลค่าการส่งออก 144,165.44 ล้านบาท เพิ่มขึ้นจากช่วงไตรมาสแรกของปีก่อน 0.86% โดย ส.อ.ท. ยังคงเป้าการส่งออกรถยนต์ในปีนี้ไว้ที่ 1 ล้านคันในกรณีที่ผลกระทบจากโควิดและสงครามไม่รุนแรงเช่นกัน” สุรพงษ์กล่าว  ส.อ.ท. ยังเปิดเผยถึงสถานการณ์รถยนต์ไฟฟ้าในประเทศว่ามีอัตราการเติบโตเพิ่มขึ้นอย่างรวดเร็ว และสอดคล้องกับตลาดรถยนต์ทั่วโลก หลังรัฐบาลออกมาตรการส่งเสริมและจูงใจผู้บริโภค โดยในเดือนมีนาคม 2565 มียานยนต์ไฟฟ้าประเภท BEV จดทะเบียนใหม่จำนวน 1,403 คัน เพิ่มขึ้น 165.22% จากเดือนมีนาคม 2564 โดยมีจดทะเบียนสะสมทั้งสิ้น 14,255 คัน ขณะที่รถประเภท HEV มีจดทะเบียนใหม่จำนวน 7,304 คัน เพิ่มขึ้น 81.60% จากเดือนมีนาคม 2564 โดยมีจดทะเบียนสะสมทั้งสิ้น 213,426 คัน และรถประเภท PHEV มียอดจดทะเบียนใหม่จำนวน 1,290 คัน เพิ่มขึ้น 70.86% จากเดือนมีนาคม 2564 และมีจดทะเบียนสะสมทั้งสิ้น 34,104 คัน   ช่องทางติดตาม THE STANDARD WEALTH","['Business', 'Economic']",ดำรงเกียรติ มาลา,2022-04-25
ทำความรู้จัก VinFast ค่ายรถยนต์ EV สัญชาติเวียดนามที่กำลังบุกตลาดสหรัฐฯ," อุตสาหกรรมยานยนต์ไฟฟ้าหรือ EV ถือเป็นหนึ่งในอุตสาหกรรมที่กำลังมาแรงของโลกยุคปัจจุบัน หลายประเทศได้กำหนดให้ EV เป็นหนึ่งในอุตสาหกรรมเป้าหมาย มีความพยายามผลักดันและส่งเสริมจนเกิดเป็นแบรนด์รถยนต์ EV ใหม่ๆ ขึ้นมากหน้าหลายตา โดยหนึ่งในบริษัทที่กำลังเติบโตอย่างรวดเร็วในขณะนี้ แต่ชื่ออาจยังไม่คุ้นหูคนไทยมากนัก คือ VinFast  VinFast เป็นบริษัทผู้ผลิตรถยนต์ EV ในเครือ Vin Group ซึ่งเป็นกลุ่มธุรกิจขนาดใหญ่ของประเทศเวียดนามที่ก่อตั้งโดยกลุ่มนักเรียนเวียดนามในประเทศยูเครนในปี 1993  VinFast เริ่มต้นจากเป็นผู้ผลิตรถจักรยานยนต์ไฟฟ้าภายใต้แบรนด์ Klara ในปี 2018 ก่อนที่ในปีถัดมาบริษัทจะตัดสินใจลงทุนตั้งโรงงานในเมืองไฮฟองเพื่อผลิตรถยนต์ไฟฟ้า โดยโรงงานดังกล่าวมีไลน์การผลิตรถยนต์หลากหลายโมเดลทั้งที่เป็นอีโคคาร์ รถยนต์ซีดาน และเอสยูวี  VinFast มีการเติบโตทางธุรกิจขึ้นตามลำดับ โดยในปีที่ผ่านมายอดขายของบริษัทมีการเติบโตขึ้นแบบก้าวกระโดดถึง 54.4%  ล่าสุดในเดือนมีนาคมที่ผ่านมา บริษัทได้ประกาศแผนทุ่มเม็ดเงินลงทุนมหาศาลถึง 6.5 พันล้านดอลลาร์เพื่อตั้งโรงงานผลิตรถยนต์ EV แห่งใหม่ในสหรัฐฯ โรงงานแห่งใหม่นี้จะตั้งอยู่ในรัฐนอร์ทแคโรไลนา โดยคาดว่าจะเริ่มการผลิตได้ในปี 2024 และจะมีกำลังการผลิต Battery Electric Vehicles ได้ราว 150,000 คันต่อปี  Le Thi Thu ซีอีโอของ VinFast Global เปิดเผยว่า การลงทุนใหญ่ในสหรัฐฯ ครั้งนี้จะช่วยเพิ่มประสิทธิภาพในด้านซัพพลายเชนให้กับ VinFast ช่วยลดเวลาจัดส่งวัตถุดิบ และช่วยลดต้นทุนการผลิตของบริษัทซึ่งจะช่วยให้ลูกค้ากลุ่มใหม่สามารถเข้าถึงรถยนต์ VinFast ได้ง่ายขึ้น  นอกจากนี้ บริษัทยังเชื่อว่าการผลิตรถยนต์ไฟฟ้าในสหรัฐฯ จะเปิดโอกาสให้ VinFast สามารถบุกตลาดสหรัฐฯ ซึ่งเป็นตลาดที่มียอดขายรถยนต์ EV สูงมากที่สุดแห่งหนึ่งของโลก โดยย้อนกลับไปในปี 2021 ยอดขายรถยนต์ไฟฟ้าในสหรัฐฯ พุ่งสูงขึ้นถึง 81% และคาดว่ายังพุ่งสูงขึ้นอย่างต่อเนื่องในปีนี้  อย่างไรก็ดี คงไม่ใช่เรื่องง่ายที่ VinFast จะประสบผลสำเร็จในสหรัฐฯ เนื่องจากยังมีอีกหลายค่ายรถยนต์ไฟฟ้ายักษ์ใหญ่ เช่น Tesla และค่ายรถยนต์ที่มีมานานเช่น Ford และ General Motors ที่ครอบครองตลาดอยู่  Stephanie Brinley นักวิเคราะห์ด้านยานยนต์ของ IHS Markit ระบุว่า สิ่งท้าทายที่สุดสำหรับ VinFast ในการเข้าสู่ตลาดสหรัฐฯ คือ การสร้างตัวเองให้โดดเด่นจากคู่แข่ง หรือ ‘Standing out in the crowd’  ทั้งนี้ VinFast มีแผนจะเริ่มนำเข้ารถ EV Model ต่างๆ เช่น VF8 และ VF9 จากโรงงานที่เวียดนามมาขายในสหรัฐฯ โดยจะชูจุดแข็งในเรื่องของราคาที่ต่ำกว่า จากความได้เปรียบเรื่องต้นทุนแรงงาน  โดยบริษัทจะยุติการนำเข้ารถยนต์จากเวียดนามเมื่อโรงงานในสหรัฐฯ เริ่มเดินสายการผลิตของตัวเองได้ คงต้องติดตามกันต่อไปว่าบริษัทรถยนต์ไฟฟ้าสัญชาติเวียดนามรายนี้จะประสบความสำเร็จในตลาดรถยนต์ EV ที่มีการแข่งขันดุเดือดอย่างสหรัฐฯ หรือไม่  :","['Economic', 'Business']",นวรุจน์ ทันตสุวรรณ,2022-04-17
ชัชชาติ-ปวีณา ขึ้นรถยนต์ไฟฟ้าหาเสียง ย้ำนโยบายอากาศบริสุทธิ์ หลังเช้านี้ค่าฝุ่น PM2.5 ใน กทม. พุ่งสูง," วันนี้ (9 เมษายน) ชัชชาติ สิทธิพันธุ์ ผู้สมัครชิงตำแหน่งผู้ว่าราชการกรุงเทพมหานคร (ผู้ว่าฯ กทม.) และ ดร.ยุ้ย-เกษรา ธัญลักษณ์ภาคย์ หัวหน้าทีมนโยบายเศรษฐกิจเพื่อนชัชชาติ พร้อมด้วย ปวีณา หงสกุล ขึ้นขบวนรถยนต์ไฟฟ้า (EV) เพื่อจัดกิจกรรมหาเสียงแบบรักเมือง พื้นที่เขตดอนเมือง-บางเขน-สายไหม พร้อมย้ำว่าอากาศบริสุทธิ์เป็นสิทธิขั้นพื้นฐานของทุกคน กทม. ต้องเร่งกำจัดมลภาวะทางอากาศที่ต้นตอ เพื่อให้กรุงเทพฯ เป็นเมืองที่น่าอยู่ของทุกคน  ชัชชาติกล่าวว่า วันนี้ค่าฝุ่นละอองขนาดเล็ก PM2.5 ในกรุงเทพฯ เกินค่ามาตรฐาน เป็นอันตรายต่อสุขภาพของประชาชน ขบวนรถยนต์ไฟฟ้า (EV) ตามแนวคิดหาเสียงแบบรักเมือง ประกอบด้วยกระบะไฟฟ้า รถเก๋งไฟฟ้า รถเมล์ไฟฟ้า ตุ๊กตุ๊กไฟฟ้า และจักรยานยนต์ไฟฟ้า ถือเป็นวิธีการหาเสียงที่เป็นมิตรกับเมือง ไม่ก่อให้เกิด PM2.5 และก๊าซเรือนกระจก เสนอ กทม. เร่งแก้ปัญหาและกำหนดมาตรการกำจัดมลพิษที่สาเหตุ เพื่อคืนสิทธิขั้นพื้นฐานในการเข้าถึงอากาศบริสุทธิ์ของประชาชนทุกคน  “ปัญหา PM2.5 เป็นเรื่องใหญ่ที่ผู้ว่าฯ กทม. ต้องดูแล เราต้องประกาศเลยว่า อากาศบริสุทธิ์เป็นสิทธิขั้นพื้นฐานของทุกคน กทม. ต้องจริงจังกับการกำจัดต้นตอของฝุ่น PM2.5 เช่น ไซต์ก่อสร้าง แพลนต์ปูน ฯลฯ ร่วมมือกับกรมขนส่งทางบกในการตรวจจับรถยนต์ หรือร่วมกับรัฐบาลสนับสนุนการใช้งานรถยนต์ไฟฟ้า” ชัชชาติกล่าว  ชัชชาติย้ำนโยบายสิ่งแวดล้อมดีและสุขภาพดี แก้ไขปัญหามลภาวะทางอากาศจาก PM2.5 หลายนโยบาย ไม่ว่าจะเป็น ขยายระบบการติดตามและแจ้งเตือนฝุ่นสู่ระดับแขวง 1,000 จุด พร้อมแสดงผลแบบเรียลไทม์เพื่อให้ประชาชนสามารถป้องกันและเลี่ยงกิจกรรมกลางแจ้งได้ทันที ควบคู่กับการบังคับใช้กฎหมายอย่างจริงจังกับผู้ก่อมลพิษทางอากาศ การตรวจจับรถควันดำ การตรวจสอบคุณภาพอากาศเชิงรุกในโรงงาน นอกจากนี้ยังมีนโยบายจัดทีมนักสืบฝุ่นเพื่อศึกษาที่มาและต้นกำเนิดของฝุ่นในกรุงเทพฯ เพื่อการจัดการอย่างตรงจุด และดำเนินโครงการปลูกต้นไม้ล้านต้น สร้างพื้นที่สีเขียวและกำแพงกรองฝุ่น PM2.5 ทั่วกรุงเทพฯ อีกด้วย",['Politics'],THE STANDARD TEAM,2022-09-04
หุ้นกลุ่มยานยนต์ – ยอดจองรถในงานมอเตอร์โชว์แข็งแกร่ง ขณะที่รถยนต์ไฟฟ้าจากแบตเตอรี่ (BEV) มียอดจองในสัดส่วนสูงขึ้น," ประเทศไทยจัดงานบางกอก อินเตอร์เนชั่นแนล มอเตอร์โชว์ ครั้งที่ 43 ตั้งแต่วันที่ 23 มีนาคม – 4 เมษายน 2565 โดยสรุปประเด็นสำคัญดังนี้    นอกจากนี้ยังพบว่าราคาขายรถ BEV ลดลง 160,000-691,000 บาท หรือ 13-35% หลังจากเข้าร่วมโครงการส่งเสริมการใช้ยานยนต์ไฟฟ้าของรัฐบาล และยังพบรถ BEV แบรนด์ใหม่จากประเทศจีน เช่น Hozon และ Punk ในงานครั้งนี้ โดยวางแผนเปิดตัวเชิงพาณิชย์ในประเทศไทยในปีนี้  ในช่วง 1 เดือนที่ผ่านมาราคาหุ้นกลุ่มยานยนต์ (SETAUTO) ปรับเพิ่มขึ้น 0.87%MoM โดย  SCBS มองว่าตลาดรถ BEV ที่เติบโตขึ้นนี้จะยังไม่ส่งผลกระทบต่อการผลิตรถยนต์อย่างมีนัยสำคัญ เนื่องจากในระยะแรก รถ BEV ส่วนใหญ่จะถูกนำเข้ามาเพื่อให้กระตุ้นตลาดได้อย่างรวดเร็ว บริษัทหลายแห่งแสดงความสนใจและมีแผนงานที่เกี่ยวข้องกับรถยนต์ไฟฟ้า (EV) ซึ่งทำให้มีมุมมองเป็นบวกต่อการเปลี่ยนผ่านเข้าสู่ EV แต่คาดว่าธุรกิจนี้จะยังไม่สร้างกำไรอย่างมีนัยสำคัญในระยะสั้น เนื่องจากประเทศไทยอยู่ในช่วงเริ่มแรกของการเปลี่ยนผ่าน  จึงแนะนำให้นักลงทุนให้ความสำคัญกับการทำได้จริงของแผนต่างๆ ที่ผู้ประกอบการวางไว้ ซึ่งจะสะท้อนถึงความแข็งแกร่งของผู้ประกอบการในธุรกิจที่เกี่ยวกับ Supply Chain ยานยนต์ไฟฟ้าในระยะยาว  สำหรับหุ้นเด่นในกลุ่มยานยนต์ SCBS เลือก AH เนื่องจากกำไรที่จะเติบโตอย่างแข็งแกร่งที่ 28%YoY ในปี 2565 และบริษัทกำลังปรับตัวให้เข้ากับเทรนด์ EV ด้วยการผลิตชิ้นส่วนพลาสติกและชิ้นส่วนหล่อขึ้นรูปโลหะสำหรับ EV ในประเทศไทยและยุโรป แม้ว่าสัดส่วนยอดขายจะยังมีน้อยอยู่ในขณะนี้ แต่คาดว่าจะเพิ่มขึ้นในอนาคต   ช่องทางติดตาม THE STANDARD WEALTH","['Business', 'Market']",THE STANDARD WEALTH,2022-05-04
รถยนต์ไฟฟ้าพาพุ่ง ยอดมอเตอร์โชว์ทะลุเป้า โต 14% พบ MG มียอดจองกว่า 1.3 พันคัน จับตา ‘ค่ายรถจีน’ เร่งจับลูกค้า," รูดม่านงานบางกอก อินเตอร์เนชั่นแนล มอเตอร์โชว์ ครั้งที่ 43 กระแสรถยนต์ไฟฟ้าที่มาแรงครองส่วนแบ่งกว่า 10% ดันยอดจองรถยนต์พุ่งเกิน 30,000 คัน เติบโตขึ้นกว่าปีก่อนหน้าราว 14% ส่วนรถจักรยานยนต์ ทำยอดจองได้กว่า 2,000 คัน เว้น ฮอนด้า มาแปลก ไม่ส่งยอดจอง  สิ้นสุดการแสดงงาน บางกอก อินเตอร์เนชั่นแนล มอเตอร์โชว์ ครั้งที่ 43 อย่างเป็นทางการ หลายค่ายรถยนต์เริ่มยิ้มได้ หลังยอดจองพุ่งเกินกว่าเป้าหมายที่วางเอาไว้ โดยตัวเลขรวมของยอดจองรถยนต์ระหว่างการแสดงงานมีทั้งสิ้น 31,896 คัน เติบโตขึ้นกว่าปีก่อนหน้าราว 4,000 คัน  ปัจจัยสำคัญที่ทำให้ยอดจองเติบโตสูงขึ้นอย่างมีนัยสำคัญ เป็นผลโดยตรงจากกระแสรถยนต์ไฟฟ้าที่มาแรง โดยครองส่วนแบ่งยอดจองกว่า 10% ซึ่งปฏิเสธไม่ได้ว่า กระแสความนิยมเลือกใช้งานรถยนต์ไฟฟ้า เป็นผลลัพธ์จากการที่ภาครัฐออกมาตรการสนับสนุน และมีการลงนามเซ็น MOU ก่อนที่งานจะเริ่ม ทำให้ราคาขายของรถยนต์ไฟฟ้ามีความชัดเจน แต่ละรุ่นของแบรนด์ MG และ GWM มีราคาถูกลงไปตั้งแต่ 1.6-2.4 แสนบาท ดังรายงานข่าวที่นำเสนอไป  ข่าวที่เกี่ยวข้อง:  ทั้งนี้ จากการรายงานยอดจองของผู้จัดงานระบุว่า MG มียอดจองรถยนต์ไฟฟ้าจำนวน 1,300 คัน โดยแบ่งเป็นรุ่น EP Plus ประมาณ 60% และรุ่น ZS EV ประมาณ 40% ส่วน GWM มียอดจอง ORA Good Cat จำนวน 1,136 คัน เรียกว่าแค่เพียง 2 แบรนด์นี้ มียอดรวมกันร่วม 2,500 คัน เหนืออื่นใดตัวเลขดังกล่าวนี้เป็นยอดเฉพาะในงาน ยังไม่นับรวมยอดจองจากทั่วประเทศ  ขณะที่แบรนด์อื่นๆ ซึ่งมีรถยนต์ไฟฟ้าจำหน่าย มีการแจ้งยอดจองรถยนต์ไฟฟ้า Volvo 385 คัน , BMW 112 คัน, Mini 58 คัน, Porsche 58 คัน, Nissan 19 คัน, Audi 10 คัน, Takano 6 คัน และยอดจองอย่างไม่เป็นทางการของ Neta V มีจำนวน 150 คัน  เมื่อนับยอดรวมทั้งหมดจะเห็นว่ามีมากกว่า 3,000 คัน เป็นสิ่งที่แสดงให้เห็นอย่างชัดเจนว่า กระแสการตอบรับของผู้บริโภคชาวไทยที่มีต่อรถยนต์ไฟฟ้า อยู่ในระดับที่ดีเยี่ยม เหนือกว่าที่หลายค่ายรถยนต์ได้ประเมินเอาไว้ ซึ่งยืนยันด้วยระยะเวลาการรอรถยนต์ไฟฟ้า ซึ่งทาง MG ระบุว่า ลูกค้าทุกคนที่จองหลังเดือนมีนาคม จะได้รับรถในช่วงไตรมาสสุดท้ายของปี ซึ่งถือว่าเป็นระยะเวลาการรอที่นานกว่า 6 เดือน  จากตัวเลขยอดจองรถยนต์ไฟฟ้าที่มากเกินคาดดังกล่าว จึงเป็นที่น่าจับตาอย่างยิ่งว่า หากแบรนด์ญี่ปุ่นซึ่งได้รับความเชื่อมั่นจากผู้บริโภคชาวไทยเป็นทุนเดิม เร่ิมทำตลาดรถยนต์ไฟฟ้าในระดับราคาที่ใกล้เคียงกับแบรนด์จีน ยอดขายของรถยนต์ไฟฟ้าจะเพิ่มสูงขึ้นมาถึงระดับใด โดยเฉพาะ โตโยต้า ที่ปีนี้ประกาศทำตลาดรถยนต์ไฟฟ้ารุ่นแรกอย่างแน่นอน  สำหรับยอดจองรถจักรยานยนต์ในงานมอเตอร์โชว์ มีจำนวนทั้งสิ้น 2,040 คัน แต่เป็นที่น่าประหลาดใจ เมื่อ ฮอนด้า ผู้นำตลาดจักรยานยนต์ไทย ไม่มีการรายงานยอดจองที่เกิดขึ้นภายในงานดังกล่าว  อย่างไรก็ตาม ด้วยมาตรการสนับสนุนของภาครัฐที่เพิ่งออกมา นับว่าส่งผลกระตุ้นตลาดรถยนต์ EV ได้อย่างมาก ทำให้การแข่งขันเริ่มคึกคักขึ้นทันที นำโดย ‘ค่ายรถจีน’ ที่อาศัยจังหวะค่ายรถกระแสหลักยังไม่พร้อมทำตลาด เร่งนำหน้าดึงส่วนแบ่งลูกค้ามาก่อน โดยศูนย์วิจัยกสิกรไทยมองว่ามีโอกาสที่อาจจะชิงส่วนแบ่งตลาดรวมได้ถึง 80% จากยอดขายรถยนต์ EV ที่คาดว่าจะทำได้เกินกว่า 10,000 คันในปี 2565 นี้  ในส่วนตลาดรถยนต์รวมยังคงมีประเด็นสงครามรัสเซีย-ยูเครนที่น่ากังวล เนื่องจากจะส่งผลกระทบต่อปัญหาการขาดแคลนชิ้นส่วนรถยนต์ โดยศูนย์วิจัยกสิกรไทยคาดในเบื้องต้นว่า ยอดขายรถยนต์ในประเทศโดยรวมของไทยปี 2565 นี้ อาจปิดที่ราว 825,000 คัน (+8.7% (YoY))  ทว่าหากสถานการณ์สงครามเลวร้ายลง อาจส่งผลต่อยอดขายที่ลดลงมาเหลือ 8 แสนคัน (+5.4% (YoY)) ได้ แต่ในทางตรงข้าม หากปัญหาการขาดแคลนชิ้นส่วนคลี่คลายได้เร็ว ก็มีโอกาสที่จะทำได้สูงกว่าตัวเลขที่คาดไว้เช่นกัน ","['Business', 'Business']",THE STANDARD WEALTH,2022-05-04
ชัชชาติ ย้ำแคมเปญ ‘หาเสียงแบบรักเมือง’ ปล่อยขบวนรถ EV หาเสียง ตั้งเป้าส่งเสริมรถยนต์ไฟฟ้า ลดมลภาวะอากาศ," วันนี้ (3 เมษายน) ชัชชาติ สิทธิพันธุ์ ผู้สมัครชิงตำแหน่งผู้ว่าราชการกรุงเทพมหานคร (ผู้ว่าฯ กทม.) หมายเลข 8 พร้อม ดร.ยุ้ย-เกษรา ธัญลักษณ์ภาคย์ หัวหน้าทีมนโยบายเศรษฐกิจ ‘เพื่อนชัชชาติ’ ปล่อยขบวนหาเสียงด้วยรถยนต์ไฟฟ้า (EV) ตามแนวคิด ‘หาเสียงแบบรักเมือง’ ขบวนหาเสียงขับไปตามเส้นทางถนนจันทน์, ถนนพระราม 3, ถนนเจริญราษฎร์ และถนนสาธุประดิษฐ์ ระหว่างเส้นทาง ชัชชาติแวะหาเสียงที่ตลาดรุ่งเจริญ เขตยานนาวา ตลอดเส้นทางมีผู้ค้าและประชาชนให้การต้อนรับ  ชัชชาติกล่าวว่า เพื่อนชัชชาติพยายามใช้รถไฟฟ้าในการหาเสียงให้มากที่สุด โดยในเบื้องต้นมีจำนวน 23 คัน แบ่งเป็น รถเมล์ไฟฟ้า 2 คัน, รถตุ๊กตุ๊กไฟฟ้า 5 คัน, มอเตอร์ไซค์ไฟฟ้า 7 คัน, รถกระบะไฟฟ้า 1 คัน และรถยนต์ไฟฟ้าอื่นๆ อีก 8 คัน มีเป้าหมายเพื่อลดมลภาวะทางอากาศจากฝุ่นละอองขนาดเล็ก PM2.5 และส่งเสริมการใช้พาหนะไฟฟ้าใน กทม.  ชัชชาติกล่าวว่า กทม. สามารถส่งเสริมการใช้รถยนต์ไฟฟ้าได้โดยร่วมมือกับภาคเอกชน พัฒนาจุดชาร์จไฟฟ้าในพื้นที่ของ กทม. เช่น สำนักงาน สวนสาธารณะ ฯลฯ เพื่อสร้างความสะดวกสบายและสร้างแรงจูงใจให้ประชาชนหันมาใช้รถยนต์ไฟฟ้ามากขึ้น ชัชชาติเชื่อมั่นว่า กทม. สามารถดำเนินการได้ทันที เพราะเอกชนมีความรู้ความเชี่ยวชาญและพร้อมให้ความร่วมมือ  ขณะเดียวกัน ชัชชาติมองว่า กทม. สามารถเป็นตัวกลางผลักดันให้ประชาชนหันมาเปลี่ยนรถยนต์ธรรมดาเป็นรถยนต์ไฟฟ้าในราคาไม่สูงด้วยการส่งเสริมความรู้ผ่านโรงเรียนฝึกอาชีพ กทม. หรือหน่วยงานอื่นๆ เพื่อเป้าหมายสู่การเป็นเมืองสะอาด สิ่งแวดล้อมดีต่อไป  ชัชชาติยังเชื่อมั่นว่า แนวคิด ‘หาเสียงแบบรักเมือง’ โดยการใช้งานรถยนต์ไฟฟ้า จะเป็นส่วนสำคัญของการแก้ไขปัญหามลภาวะทางอากาศอย่างยั่งยืน เป็นการรักษาสิทธิขั้นพื้นฐานของประชาชนในการเข้าถึงอากาศสะอาด เพื่อสร้าง กทม. ให้เป็นเมืองน่าอยู่ของทุกคนอย่างแท้จริง",['Politics'],THE STANDARD TEAM,2022-03-04
เจ้าหน้าที่ 3 ฝ่ายในยะลา เฝ้าระวังเข้มเดือนรอมฎอน หลังคนร้ายระเบิดรถยนต์ตำรวจ พลีชีพ 2 เจ็บ 2 และประกบยิงครูสอนศาสนา, วันนี้ (2 เมษายน) พล.ต.ต. ทินกร รังมาตย์ ผู้บังคับการตำรวจภูธร จังหวัดยะลา (ผบก.ภ.จว.ยะลา) ได้สั่งการให้ผู้กำกับการ และรองผู้กำกับการ หัวหน้าทุกสถานีตำรวจภูธร (สภ.) ในพื้นที่ 8 อำเภอของจังหวัดยะลา เพิ่มความเข้มในการตรวจตรา ยานพาหนะ บุคคลแปลกหน้าที่เดินทางเข้าเขตเมือง เพื่อป้องกันการก่อเหตุเชิงสัญลักษณ์ในการต้อนรับเดือนรอมฎอนที่กำลังจะมาถึง โดยเน้นการปฏิบัติ จัดสายตรวจรถยนต์ รถจักรยานยนต์ ให้มีการตรวจสอบอย่างละเอียด  นอกจากนี้ ยังได้ประสานการปฏิบัติและกำกับดูแลภาคประชาชน ให้ช่วยสอดส่องดูแลเฝ้าสังเกตและตรวจค้นรถยนต์ รถจักรยานยนต์ต้องสงสัย ที่อาจเข้ามาก่อเหตุร้ายในเขตเมืองอย่างเข้มงวด พร้อมทั้งติดตามเฝ้าระวัง และแจ้งเจ้าหน้าที่โดยด่วน หากพบบุคคลมีพฤติกรรมน่าสงสัยอำพรางใบหน้าเข้ามาในชุมชน หรือย่านการค้าเศรษฐกิจ ส่วนร้านค้าใดที่ติดตั้งกล้องวงจรปิดประจำร้านเป็นของส่วนตัว ให้ตรวจสอบความพร้อมในการใช้งาน และเฝ้าสังเกตผ่านกล้องอย่างต่อเนื่องอีกด้วย  ส่วนภายในเขตเทศบาลนครยะลา เจ้าหน้าที่ 3 ฝ่าย (ทหาร ตำรวจ ฝ่ายปกครอง)  มีการเฝ้าระวังพื้นที่ โดยตั้งจุดตรวจค้นบุคคล ยานพาหนะต้องสงสัย เป้าหมายในเส้นทางเสี่ยง ซึ่งเป็นพื้นที่เขตรอยต่อเมืองยะลา เพื่อป้องกันคนร้ายฉวยโอกาสลักลอบนำยานพาหนะที่ซุกซ่อนวัตถุระเบิดเข้ามาก่อเหตุร้าย สร้างสถานการณ์ความรุนแรงในเขตเมืองยะลา ช่วงเดือนถือศีลอดของพี่น้องชาวไทยมุสลิมที่จะมาถึงในวันที่ 3 หรือ 4 เมษายนนี้ นอกจากนี้ ยังได้นำกำลังพลออกลาดตระเวนดูแลให้ความปลอดภัยแก่พี่น้องประชาชนตามหมู่บ้าน เส้นทางที่จะต้องใช้สัญจรไปมา เพื่อป้องกันการก่อเหตุร้าย หลังจาก พล.ท. เกรียงไกร ศรีรักษ์ แม่ทัพภาคที่ 4 ได้สั่งการให้ทุกหน่วยในพื้นที่จังหวัดชายแดนภาคใต้ เพิ่มมาตรการการดูแลรักษาความปลอดภัยให้แก่พี่น้องประชาชน พร้อมทั้งอำนวยความสะดวกด่านตรวจต่างๆ ในช่วงเดือนรอมฎอน หรือเดือนถือศีลอดของพี่น้องชาวไทยมุสลิม  ขณะที่หน่วยความมั่นคงแจ้งว่า จะมีกลุ่มผู้ก่อความไม่สงบในพื้นที่กลับบ้านตามภูมิลำเนา เพื่อประกอบศาสนกิจช่วงรอมฎอน เน้นย้ำให้ทุกหน่วยเพิ่มความระมัดระวังฐานที่ตั้ง ขณะออกปฏิบัติหน้าที่ในทุกภารกิจ และภารกิจส่วนตัวเป็นพิเศษในช่วงเดือนถือศีลอด รวมทั้งการรักษาความปลอดภัยย่านการค้า ชุมชนต่างๆ หลังจากก่อนหน้านี้มีกลุ่มผู้ก่อความไม่สงบในพื้นที่ได้ลอบวางระเบิดและซุ่มยิงรถยนต์กระบะตราโล่ ของ สภ.บันนังสตา จังหวัดยะลา บนถนนสายชนบทบ้านบาเจาะ-เขื่อนบางลาง หมู่ที่ 3 บ้านจือรินอก ตำบลบาเจาะ อำเภอบันนังสตา จังหวัดยะลา ส่งผลทำให้มีเจ้าหน้าที่ตำรวจเสียชีวิต 2 นาย ได้รับบาดเจ็บ 2 นาย เมื่อวันที่ 30 มีนาคม 2565 และมีคนร้ายขับมอเตอร์ไซค์ประกบยิง อามัดสุกรี ลาเต๊ะ อายุ 50 ปี ครูสอนศาสนาในโรงเรียนแห่งหนึ่งใน จังหวัดยะลา ซึ่งเป็นน้องชายคณะเจรจากลุ่มแนวร่วมปฏิวัติแห่งชาติ (Barisan Revolusi Nasional-BRN) ในประเทศมาเลเซีย ขณะขับมอเตอร์ไซค์ในพื้นที่บ้านฆอลี บ้านย่อยของบ้านบุดีฮีเล หมู่ที่ 8 ตำบลบุดี อำเภอเมืองยะลา จังหวัดยะลา เมื่อช่วงเย็นของวันที่ 31 มีนาคม 2565,['Thailand'],THE STANDARD TEAM,2022-02-04
VinFast ค่ายรถยนต์ EV จากเวียดนาม บุกตลาดสหรัฐฯ ชูกลยุทธ์ราคาเอื้อมถึง," VinFast บริษัทผู้ผลิตยานยนต์ไฟฟ้า (EV) ของเวียดนาม หนึ่งในเครือของ Vingroup เครือข่ายบริษัทยักษ์ใหญ่ชั้นนำของประเทศ เผยความสำเร็จขั้นต้นในการก่อสร้างโรงงานผลิตรถยนต์ไฟฟ้าแห่งแรกของ VinFast ในสหรัฐฯ ด้วยเงินลงทุนประมาณ 2,000 ล้านดอลลาร์สำหรับเฟสแรก ตั้งเป้าบุกตลาดสหรัฐฯ  ทั้งนี้ VinFast ถือเป็นผู้ผลิตรถยนต์สัญชาติเวียดนาม 100% ที่ออกและผลิตรถยนต์จำหน่ายสู่ตลาด โดยรถยนต์คันแรกเป็นรถยนต์พลังงานน้ำมัน ซึ่งสามารถออกแล่นตามท้องถนนในปี 2019 ก่อนที่ในเดือนมกราคมที่ผ่านมา ทาง VinFast ได้ประกาศกำหนดทิศทางใหม่ของบริษัท ด้วยการมุ่งไปเป็นผู้ผลิตยานยนต์ไฟฟ้าทั้งหมดตั้งแต่ปลายปี 2022  แถลงการณ์ของบริษัทกล่าวว่า โรงงานแห่งนี้เป็นโรงงานแห่งแรกของ VinFast ในสหรัฐฯ โดยตั้งอยู่ในพื้นที่นอร์ทแคโรไลนา ขนาดกว่า 4,999 ไร่ และมีกำลังการผลิตกว่า 150,000 หน่วยต่อปีในขั้นต้น เนื้อหาภายในแถลงการณ์ยังระบุอีกว่า การก่อสร้างโรงงานน่าจะเริ่มต้นได้ภายในปีนี้ทันทีที่บริษัทได้รับใบอนุญาต และคาดว่าจะแล้วเสร็จภายในเดือนกรกฎาคมปี 2024 โดยโรงงานจะผลิตรถบัสและรถ SUV ไฟฟ้า ผลิตแบตเตอรี่สำหรับรถ EV และทำหน้าที่สนับสนุนให้กับทางซัพพลายเออร์ทั้งหลาย  ความเคลื่อนไหวครั้งนี้ถือเป็นเดิมพันครั้งใหญ่ของ VinFast ที่หวังเติบโตในตลาดสหรัฐฯ โดยชูจุดเด่นที่การเป็นรถยนต์ไฟฟ้าราคาเอื้อมถึง ประกอบกับการมีโรงงานผลิตแบตเตอรี่รถยนต์ไฟฟ้าในตลาด ก็น่าจะเพียงพอให้ VinFast ได้รับความสนในจากผู้บริโภคในสหรัฐฯ ซึ่งมีเจ้าตลาดอย่าง Tesla และคู่แข่งค่ายรถยนต์ชั้นนำอย่าง General Motors หรือ GM  เหงียนตีตัวต่วน (Nguyen Thi Thu Thuy) รองประธานและประธานเจ้าหน้าที่บริหาร (CEO) VinFast กล่าวว่า ด้วยโรงงานผลิตที่ถูกต้องในตลาดสหรัฐฯ ทาง VinFast จะสามารถคงราคา และลดระยะเวลาในการส่งมอบผลิตภัณฑ์ ช่วยให้เข้าถึงผู้บริโภคที่มีกำลังซื้อ ตลอดจนเป็นส่วนหนึ่งของการร่วมปรับปรุงสิ่งแวดล้อมในพื้นที่  นอกจากนี้ ทาง VinFast ซึ่งเริ่มจำหน่ายรถ EV ในเวียดนามเมื่อปลายปีที่แล้ว คาดว่าสามารถเริ่มผลิตและส่งมอบรถยนต์ไฟฟ้าจากโรงงานเวียดนามให้ได้ภายในสิ้นปี 2022 โดยตั้งเป้ายอดขายรถยนต์ไฟฟ้าทั่วโลกที่ 42,000 คันในปีนี้  ทั้งนี้ VinFast เผยว่า ราคาของรถยนต์ Sport SUV อย่าง VF8 Sport SUV จะเริ่มต้นที่ 41,000 ดอลลลาร์สหรัฐในสหรัฐอเมริกา และจะใช้เทคโนโลยีบล็อกเชนในการบันทึกคำสั่งซื้อและยืนยันความเป็นเจ้าของ ขณะที่คู่แข่งอย่าง Tesla ขายที่ประมาณ 50,000 ดอลลาร์สหรัฐ  ยิ่งไปกว่านั้นทาง VinFast ยังมีแผนที่จะสร้างโรงงานผลิตอีกแห่งในเยอรมนี  :   ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Economic', 'Business']",THE STANDARD WEALTH,2022-03-30
‘กรุงศรี ออโต้’ คาดตลาดสินเชื่อรถยนต์ปีนี้ฟื้นตัวตามเศรษฐกิจ ตั้งเป้าดันยอดสินเชื่อใหม่โต 11%," กรุงศรี ออโต้ ตั้งเป้าดันยอดสินเชื่อใหม่ปีนี้แตะ 1.73 แสนล้านบาท โต 11% ผ่าน 3 กลยุทธ์หลัก ได้แก่ ผลิตภัณฑ์ถูกใจ ไร้กังวล (Product Harmonization) บริการราบรื่น ไร้รอยต่อ (Brand Experience) และดิจิทัล ไร้ขีดจำกัด (Digital Connectivity)  คงสิน คงคา ประธานคณะเจ้าหน้าที่ด้านธุรกิจสินเชื่อยานยนต์ ธนาคารกรุงศรีอยุธยา จำกัด (มหาชน) กล่าวว่า ภาพรวมตลาดสินเชื่อยานยนต์ในปีนี้มีแนวโน้มปรับตัวดีขึ้นตามการฟื้นตัวของเศรษฐกิจ โดยคาดว่ายอดสินเชื่อใหม่รวมทั้งตลาดจะมีมูลค่า 499,500 ล้านบาท เติบโตขึ้น 5% เพื่อตอบรับต่อแนวโน้มการเติบโตดังกล่าว กรุงศรี ออโต้จะขับเคลื่อนการเติบโตของธุรกิจผ่าน 3 กลยุทธ์หลัก ได้แก่     ขณะเดียวกัน จะเดินหน้ายกระดับบริการสินเชื่อยานยนต์ดิจิทัลบน GO Application by Krungsri Auto ให้ลูกค้าได้รับประสบการณ์ที่ดียิ่งขึ้น ขยายบริการให้ครอบคลุมสินเชื่อรถจักรยานยนต์ และคาร์ ฟอร์ แคช พร้อมทั้งนำเสนอโซลูชันสำหรับลูกค้าปัจจุบันและผู้ใช้รถทั่วไป ซึ่งจะทำให้บริการสินเชื่อยานยนต์ดิจิทัลของกรุงศรี ออโต้ มีความครบถ้วนสมบูรณ์ที่สุดในตลาด  “ด้วยโซลูชันสินเชื่อยานยนต์ที่มุ่งตอบโจทย์ความต้องการของลูกค้าและคู่ค้าอย่างครอบคลุม กรุงศรี ออโต้ เชื่อมั่นว่าในปี 2565 เราจะสามารถรักษาตำแหน่งผู้นำธุรกิจสินเชื่อยานยนต์ครบวงจร ด้วยยอดสินเชื่อใหม่มูลค่า 1.73 แสนล้านบาท เติบโต 11% และขยายโอกาสในการขับเคลื่อนโมเดลธุรกิจใหม่ต่อไปในอนาคต” คงสินกล่าว","['Business', 'Economic']",ดำรงเกียรติ มาลา,2022-03-28
Tesla คว้าแบรนด์รถยนต์ไฟฟ้าที่ถูก ‘คนไทย’ พูดถึงมากที่สุดบนโลกโซเซียลมีเดีย ตามมาติดๆ ด้วย ORA Good Cat," ณ เวลานี้คงปฏิเสธไม่ได้ว่าคนต่างหันมาสนใจรถยนต์พลังงานไฟฟ้า (Electric Vehicle หรือ EV) กันมากขึ้น เห็นได้จากงาน Motor Show 2022 ที่มีการเปิดตัวรถยนต์พลังงานไฟฟ้าหลากหลายรุ่นจากหลายค่ายทั้งยุโรป จีน ญี่ปุ่น และไทย มีราคาตั้งแต่หลักแสนไปจนถึงหลักล้าน ซึ่งแต่ละแบรนด์ต่างโชว์ศักยภาพพร้อมออกโปรโมชันต้อนรับการเปิดตัวในงาน Motor Show 2022 กันอย่างต่อเนื่อง จนเกิดเป็นกระแสพูดถึงกันอย่างมากบนโลกโซเชียล  บริษัท ไวซ์ไซท์ (ประเทศไทย) จำกัด จึงได้ทำการเก็บข้อมูลผ่านเครื่องมือ Zocial Eye ระหว่างวันที่ 1 กุมภาพันธ์ – 20 มีนาคม 2565 ซึ่งพบว่ามีการพูดถึงเรื่องรถยนต์ไฟฟ้าถึง 2,962,853 เอ็นเกจเมนต์จากกว่า 4,500 แอ็กเคานต์ โดยช่องทางที่พูดถึงอันดับ 1 คือ Facebook (54.88%) รองลงมาคือ เว็บไซต์ข่าว (20.93%), Twitter (7.65%), YouTube (6.62%) และช่องทางอื่นๆ (9.92%) แบ่งเป็นการพูดถึงจากผู้ชาย (62.73%) มากกว่าผู้หญิง (37.27%)  เมื่อพูดถึงรถยนต์ไฟฟ้าที่มีอยู่ในท้องตลาดตอนนี้พบว่า มีการพูดถึงแบรนด์ต่างๆ เป็นจำนวนถึง 868,671 เอ็นเกจเมนต์ โดย 5 อันดับแบรนด์ที่ถูกพูดถึงมากที่สุดคือ 1. Tesla 
2. Great Wall Motor (ORA Good Cat) 
3. Volvo 
4. Toyota 
5. BMW นอกเหนือจากการพูดถึงแบรนด์แล้ว 3 ประเด็นหลักที่ชาวโซเชียลพูดถึงเกี่ยวกับรถยนต์ไฟฟ้า มีดังนี้  1. ความคุ้มค่าและประสิทธิภาพของรถยนต์ไฟฟ้า (736,221 เอ็นเกจเมนต์) เนื่องจากรถยนต์ไฟฟ้ายังเป็นสิ่งใหม่สำหรับคนไทย ทำให้เกิดการตั้งคำถามขึ้นมาว่าชาร์จไฟหนึ่งครั้งวิ่งได้ไกลแค่ไหน, มีค่าใช้จ่ายเมื่อชาร์จต่อครั้งเท่าใด, จุดชาร์จมีเพียงพอหรือไม่, ค่าซ่อมแพงหรือไม่, ลุยน้ำได้หรือเปล่า ซึ่งมีผู้ใช้งานบน Facebook ได้ออกมารีวิวการขับรถไปกลับกรุงเทพ-หัวหิน และใช้เงินเพียง 83 บาทเท่านั้น ชาวโซเชียลจึงเห็นว่าการนำรถยนต์ไฟฟ้ามาใช้ก็อาจจะเหมาะกับยุคที่น้ำมันราคาแพงเช่นนี้  อย่างไรก็ตาม รถยนต์ไฟฟ้าที่เปิดตัวในตลาดตอนนี้ยังคงมีราคาสูง ประกอบกับการปรับขึ้นราคาค่าไฟฟ้าในเดือนพฤษภาคม-สิงหาคมนี้ ทำให้ชาวโซเชียลบางคนกลับมาตั้งคำถามว่าแล้วรถยนต์ไฟฟ้าจะคุ้มค่ากว่ารถยนต์ที่ใช้เชื้อเพลิงจริงหรือ  2. รถยนต์ไฟฟ้าเป็นมิตรต่อสิ่งแวดล้อม (418,223 เอ็นเกจเมนต์) ในยุคที่พลเมืองโลกหันมาใส่ใจสิ่งแวดล้อมกันมากขึ้น การเข้ามาของรถยนต์ไฟฟ้าจึงตอบโจทย์ในเรื่องนี้ เพราะนอกจากจะช่วยประหยัดเชื้อเพลิงแล้ว ยังลดการปล่อยมลพิษและควันดำซึ่งใช้มอเตอร์ไฟฟ้าในการขับเคลื่อน รวมถึงลดการปล่อยก๊าซคาร์บอนไดออกไซด์ในอากาศได้ไม่น้อยเลยทีเดียว ถือได้ว่าเทรนด์รถยนต์ไฟฟ้าน่าจะเป็นหนึ่งในกระแสรักษ์โลกที่ชาวโซเชียลให้ความสำคัญในปี 2565  3. นโยบายสนับสนุนการใช้รถยนต์ไฟฟ้า (277,035 เอ็นเกจเมนต์) หลายคนกำลังตั้งตาคอยให้รัฐออกนโยบายที่เอื้อต่อการใช้รถยนต์ไฟฟ้ามากขึ้น ทั้งการลดราคา, ลดภาษีสรรพสามิตรถยนต์, ลดอากรขาเข้ารถยนต์ที่ผลิตต่างประเทศและนำเข้า แต่อย่างไรก็ตามชาวโซเชียลก็ยังคงมีความกังวลราคาไฟฟ้าต่อหน่วยเมื่อต้องชาร์จไฟรถจะพุ่งสูงขึ้นหรือไม่  แม้ว่ารถยนต์ไฟฟ้าจะยังจับต้องไม่ได้ในทุกกลุ่ม แต่อัตราการเติบโตในไทยยังคงสูงขึ้นเรื่อยๆ ในงาน Motor Show 2022 ปีนี้ เราอาจได้เห็นยอดสั่งจองรถยนต์ไฟฟ้าเพิ่มสูงขึ้น และคงได้เห็นรถชนิดนี้วิ่งบนท้องถนนกันมากขึ้น ไม่แน่ในอนาคตรถยนต์ที่ขับเคลื่อนด้วยพลังงานไฟฟ้าอาจจะเข้ามาแทนที่รถยนต์เชื้อเพลิงก็เป็นได้  ข่าวที่เกี่ยวข้อง:   ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Business', 'Tech']",ถนัดกิจ จันกิเสน,2022-03-24
"ใครสนรถยนต์ไฟฟ้ามาทางนี้! ORA Good Cat หั่นราคาเริ่มต้นเหลือ 828,500 บาท ส่วน NEW MG ZS EV เคาะราคาเปิดตัว 949,000 บาท"," เกรท วอลล์ มอเตอร์ และ MG ซึ่งล้วนแล้วแต่เป็นค่ายรถยนต์ที่มาจากแดนมังกร ได้เป็น 2 ค่ายแรกที่ออกมาขานรับมาตารการหนุนรถ EV ของรัฐ โดยได้ประกาศราคารถยนต์ไฟฟ้าใหม่ที่ได้หั่นลดลงไปตามเงินที่ได้อุดหนุน  โดยเกรท วอลล์ มอเตอร์ ได้ประกาศราคาใหม่ของ ORA Good Cat ที่จำหน่ายในประเทศไทยทั้ง 3 รุ่น ดังต่อไปนี้  ขณะที่ MG ได้ประกาศราคาจำหน่ายของ NEW MG ZS EV อย่างเป็นทางการ ดังนี้   ความเคลื่อนไหวของทั้ง 2 ค่ายเกิดขึ้นหลังจากที่ภาครัฐได้ออกมาตรการสนับสนุนการใช้และการผลิตยานยนต์ไฟฟ้าของประเทศไทยในเฟสแรก มอบเงินอุดหนุนจำนวน 70,000-150,000 บาทต่อคัน ตามขนาดแบตเตอรี่รถยนต์ พร้อมสิทธิประโยชน์เพิ่มเติมจากการลดลงของภาษีมูลค่าเพิ่ม  ข่าวที่เกี่ยวข้อง:   ศูนย์วิจัยกสิกรไทยคาดว่ายอดขายรถยนต์ EV ในประเทศปี 2565 อาจทำได้ระหว่าง 4,000-5,000 คัน ที่แม้จะคิดเป็นสัดส่วนเพียง 0.5-0.6% ของยอดขายรถยนต์รวมทั้งปีที่คาดว่าจะทำได้ 780,000-820,000 คัน  หากมาตรการที่ออกมาสามารถกระตุ้นทั้งฝั่งผู้ซื้อและค่ายรถได้ดี ก็มีโอกาสที่จะเพิ่มจำนวนขึ้นได้ในอัตราเร่งในปีถัดๆ ไป จนอาจเพิ่มขึ้นไปถึงตัวเลขยอดขายต่อปีที่ 25,000 คันได้ในปี 2568  ปี 2565 เกรท วอลล์ มอเตอร์ วางแผนเปิดตัวรถยนต์พลังงานไฟฟ้า 5 รุ่น จาก 3 แบรนด์พร้อมตั้งเป้ายอดขาย 20,000 คัน ล่าสุดรถรุ่น ORA Good Cat ได้ส่งมอบในไทยไปแล้ว 1,108 คัน (เดือนพฤศจิกายน 2564 ถึงเดือนกุมภาพันธ์ 2565) ","['Business', 'Tech']",ถนัดกิจ จันกิเสน,2022-03-23
บรรยากาศ ‘มอเตอร์โชว์ 2022’ ยกขบวนกองทัพรถยนต์จาก 37 แบรนด์ดังมาให้ชมกัน ตั้งแต่ 23 มี.ค. – 3 เม.ย. นี้," วันนี้ (22 มีนาคม) ช่างภาพ THE STANDARD เดินทางไปสำรวจบรรยากาศมหกรรมยานยนต์ที่ทุกคนรอคอยอย่างบางกอก อินเตอร์เนชั่นแนล มอเตอร์โชว์ 2022 (มอเตอร์โชว์ 2022) ครั้งที่ 43 ภายใต้คอนเซปต์ Keep Moving Forward Together ‘ชาร์จพลังให้เต็มที่งาน พร้อมก้าวด้วยกัน ไปด้วยใจ ไปได้ไกล’ โดยวันนี้เป็นรอบสื่อมวลชน  ในปีนี้มีค่ายผลิตยานยนต์ชั้นนำรวม 37 แบรนด์ พาเหรดกองทัพรถยนต์มาอวดสู่สายตาประชาชนให้เห็นและสัมผัสกันด้วยตัวเอง  ไฮไลต์ครั้งนี้คือการจัดแสดง ‘รถยนต์ไฟฟ้า’ หรือรถพลังงาน EV 100% จากหลายค่ายดัง ไม่ว่าจะเป็น Audi e-tron, Audi e-tron Sportback, Audi e-tron GT, BMW iX, BMW iX3, BMW i4, Hyundai ioniq 5, Lexus UX 300e, Mercedes-Benz EQS, MG EP Plus, MG new ZS EV, MINI Cooper SE, Nissan Leaf, ORA Good Cat, Porsche Taycan, Toyota bz4X, Porsche Taycan Cross Turismo, Volvo XC40 Pure Electric และ Volvo C40 Pure Electric รวมทั้งยังมีรถยนต์ไฟฟ้าอีกหลายรุ่นที่ยังไม่สามารถเปิดเผยข้อมูลได้  ทั้งนี้ ตัวงานมอเตอร์โชว์ 2022 จะเปิดให้บุคคลทั่วไปเข้าชมงานได้ในวันที่ 23 มีนาคม – 3 เมษายน 2565 ณ อาคารชาเลนเจอร์ 1-3 อิมแพ็ค เมืองทองธานี ตั้งแต่เวลา 12.00-22.00 น. สามารถซื้อตั๋วเข้าชมงานได้ที่เคาน์เตอร์หน้างานในราคา 100 บาท  โดยผู้เข้าชมทุกคนต้องสแกน QR Code เพื่อลงทะเบียน ‘ไทยชนะ’ และตรวจวัดอุณหภูมิร่างกายไม่เกิน 37.5 องศาเซลเซียส พร้อมแสดงหลักฐาน บัตรประจำตัวประชาชน, ใบรับรองหลักฐานได้รับวัคซีนป้องกันโควิดอย่างน้อย 2 เข็ม และทำตามกฎของงานคือ ต้องสวมหน้ากากอนามัยตลอดการชมงานแสดง  ",['Thailand'],THE STANDARD TEAM,2022-03-22
A$AP Rocky ออกคอลเล็กชันเสื้อผ้า และสินค้าที่ระลึกกับรถยนต์ Mercedes-Benz," ไม่ใช่แค่ว่าที่คุณแม่อย่าง Rihanna คนเดียวเท่านั้นที่ขยันหาเงินเพื่อต้อนรับลูกน้อย ฝั่งคุณพ่ออย่างแรปเปอร์ A$AP Rocky ก็ไม่น้อยหน้า เพราะล่าสุดเขาได้ร่วมงานกับแบรนด์รถยนต์อย่าง Mercedes-Benz ออกคอลเล็กชันเสื้อผ้าและสินค้าที่ระลึก  โดยคอลเล็กชันนี้ได้แรงบันดาลใจมาจากแฟชั่นยุค 90 ที่กลับมากี่ครั้งก็ครองใจคนทุกยุค ทั้งเสื้อฮู้ดดี้สีขาวและดำกับกางเกงวอร์มเข้าชุดสกรีนโลโก้สามแฉกของ Mercedes-Benz แบบวินเทจคู่กับโลโก้ AWGE ครีเอทีฟเอเจนซีที่ตัวแรปเปอร์วัย 33 ปีเป็นคนก่อตั้ง ไปจนถึงเสื้อแจ็กเก็ต เสื้อสเวตเตอร์ หมวกเบสบอล และกระเป๋า ในราคา 60-175 ดอลลาร์สหรัฐ หรือราว 2,000-5,800 บาท  Bettina Fetze รองประธานฝั่งการตลาดและการสื่อสารของ Mercedes-Benz กล่าวถึงการตัดสินใจร่วมงานกับหนึ่งในแรปเปอร์ที่มีอิทธิพลต่อคนรุ่นใหม่ว่า “การร่วมงานกับ A$AP Rocky เป็นการจับของกระแสยุค 90 ที่มีส่วนในวงการแฟชั่นและวัฒนธรรมดนตรีในทศวรรษนี้ได้เป็นอย่างดี ซึ่งเป็นยุคที่หล่อหลอมด้านความคิดสร้างสรรค์ให้กับ A$AP Rocky วันนี้”  ถึงแม้ว่าจะเป็นคอลเล็กชันสินค้าครั้งแรกระหว่าง A$AP Rocky และ Mercedes-Benz แต่ทั้งสองเคยร่วมงานกันมาแล้วเมื่อปี 2017 กับแคมเปญที่ชื่อว่า Grow Up ที่แบรนด์อยากให้ภาพลักษณ์ของรถยนตร์หรูเข้าถึงคนรุ่นใหม่มากขึ้น ซึ่ง Mercedes-Benz ได้ปล่อยซีรีส์วิดีโอขนาดสั้นออกมา 5 ตอน ที่เล่าสเตปการเติบโตของคนในสังคม เช่น หางาน แต่งงาน สร้างครอบครัว แต่งตัวให้สุภาพ พร้อมกับภาพที่ขัดแย้งกัน สื่อถึงการใช้ชีวิตนอกกรอบที่สังคมกำหนดไว้  สำหรับคอลเล็กชันพิเศษนี้มีวางจำหน่ายแล้วที่เว็บไซต์ AWGE ที่ถูกออกแบบให้เป็นหน้าจอของเกม 8 บิตเหมือนยุค 90 และร้าน PacSun ที่ A$AP Rocky เคยไปเป็นครีเอทีฟไดเรกเตอร์รับเชิญ  ภาพ: Mercedes-Benz :","['Fashion', 'POP']",เริ่มต้น เขมะเพ็ชร,2022-03-21
ศูนย์วิจัยกสิกรไทยคาดสงครามรัสเซีย-ยูเครน ฉุดยอดส่งออกรถยนต์ไทยปีนี้ติดลบ 6-11%," ศูนย์วิจัยกสิกรไทยคาดการณ์ว่าสงครามรัสเซีย-ยูเครนจะกลายมาเป็นปัจจัยที่สร้างผลกระทบต่ออุตสาหกรรมรถยนต์โลกเป็นวงกว้าง ทั้งจากการเพิ่มปัญหาการขาดแคลนชิ้นส่วนรถยนต์และเร่งภาวะเงินเฟ้อโลกให้พุ่งขึ้น ทำให้กำลังซื้อผู้บริโภคลดลง ซึ่งจะส่งผลให้การส่งออกรถยนต์จากไทยโดยรวมได้รับผลกระทบไปด้วย  โดยประเมินว่าการส่งออกรถยนต์ของไทยไปต่างประเทศในปี 2565 นี้อาจทำได้เพียง 850,000-900,000 คัน หรือติดลบ 6-11% เมื่อเทียบกับปี 2564 ที่ส่งออกได้ถึง 959,194 คัน และลดลงกว่าที่เคยมองไว้ก่อนที่จะมีสถานการณ์สงครามรัสเซีย-ยูเครนที่ 1,000,000 คัน  ศูนย์วิจัยกสิกรไทยระบุว่า ภัยสงคราม มาตรการคว่ำบาตร และการตอบโต้ต่างๆ ระหว่างกันที่เกิดขึ้น ผลกระทบได้ลุกลามไปถึงภาคอุตสาหกรรมต่างๆ ที่จำเป็นต้องใช้วัตถุดิบหรือชิ้นส่วนจากรัสเซียและยูเครนนี้มากขึ้นเรื่อยๆ ซึ่งอุตสาหกรรมรถยนต์เป็นหนึ่งในอุตสาหกรรมสำคัญที่ได้รับผลกระทบค่อนข้างมาก  ทั้งนี้ แม้ในระยะเริ่มต้นของสงครามกลุ่มที่ได้รับผลกระทบมากจะเป็นค่ายรถที่มีฐานการผลิตทั้งในรัสเซียและยุโรปที่พึ่งพิงวัตถุดิบและชิ้นส่วนรถยนต์ในการผลิตจากรัสเซียและยูเครนสูงกว่าฐานการผลิตอื่น แต่ด้วยภาวะสงครามที่ยังคงยืดเยื้อไม่รู้จุดจบ กำลังส่งผลกระทบในวงกว้างออกไปสู่อุตสาหกรรมรถยนต์ทั่วโลกจากเหตุผล 2 ประการ    แต่เมื่อพิจารณากลับมาที่ไทย ผลกระทบที่ได้รับอาจไม่รุนแรงเท่าฐานผลิตในแถบยุโรป เนื่องจากตลาดส่งออกรถยนต์ของไทยรวมมูลค่ามากกว่า 1 ใน 3 ของการส่งออกรวม เป็นกลุ่มที่ได้รับผลกระทบไม่มากเมื่อเทียบกับตลาดอื่นที่ได้รับแรงกดดันด้านเงินเฟ้อจากสงครามรัสเซีย-ยูเครน เช่น กลุ่มประเทศ OPEC และออสเตรเลีย ที่มีรายได้เพิ่มขึ้นจากอานิสงส์ของการเป็นผู้ผลิตน้ำมันและสินค้าโภคภัณฑ์ ซึ่งกำลังมีราคาเพิ่มสูงขึ้นอย่างมาก ทำให้โดยรวมแล้วคาดว่าผลกระทบในแง่อุปสงค์ที่ชะลอลงจากตลาดส่งออกของไทยอาจไม่รุนแรงมาก  อย่างไรก็ดี จากสถานการณ์ที่ระดับราคาน้ำมันโลกเพิ่มสูงและมีความไม่แน่นอน อุตสาหกรรมรถยนต์ไทยอาจจำเป็นต้องมองไปข้างหน้าถึงการแข่งขันในอนาคตและรีบเร่งปรับตัว เมื่อผู้บริโภคเริ่มหันหนีจากรถยนต์ใช้น้ำมันไปสู่รถยนต์ใช้แบตเตอรี่ไฟฟ้า และไทยเองก็กำลังมีคู่แข่งในการดึงดูดการลงทุนที่สำคัญคือ อินโดนีเซีย ที่มีจุดแข็งอย่างการเป็นแหล่งผลิตแร่นิกเกิลที่ใหญ่ที่สุดของโลก และมีโอกาสจะผงาดขึ้นเป็นหนึ่งฐานผลิตรถยนต์ที่สำคัญและกลายมาเป็นประเทศคู่แข่งในการส่งออกรถยนต์ของไทยในอนาคต  ช่องทางติดตาม THE STANDARD WEALTH Twitter: twitter.com/standard_wealth Instagram: instagram.com/thestandardwealth Official Line คลิก https://lin.ee/xfPbXUP","['Business', 'Economic']",ดำรงเกียรติ มาลา,2022-03-17
ชมคลิป: EA ยอมรับ แร่ลิเธียมพุ่ง 6 เท่า กดดันต้นทุนรถยนต์ไฟฟ้าเพิ่ม," บมจ.พลังงานบริสุทธิ์ หรือ EA ยอมรับ ต้นทุนแร่ลิเธียมที่เพิ่มขึ้น 6 เท่าตัว กระทบต่ออุตสาหกรรม EV กดดันต้นทุนรถยนต์ไฟฟ้าเพิ่มขึ้นคันละประมาณ 5-6 หมื่นบาท ติดตามรายละเอียดได้ที่ไฮไลต์นี้  ติดตามรายการ Morning Wealth ทุกวันจันทร์-ศุกร์ เวลา 07.00-08.00 น. ทาง Facebook และ YouTube ของ THE STANDARD WEALTH   ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Business', 'Business', 'Wealth', 'News', 'Video']",THE STANDARD WEALTH,2022-09-03
EA ยอมรับแร่ลิเธียมพุ่ง 6 เท่าตัว กดดันต้นทุนรถยนต์ไฟฟ้าเพิ่มขึ้นคันละ 5-6 หมื่นบาท แต่มั่นใจอนาคตรถ EV ยังอยู่ในช่วงเติบโต," ช่วง 1 ปีที่ผ่านมา ราคาแร่ลิเธียมซึ่งเป็นวัตถุดิบสำคัญในการผลิตแบตเตอรี่ยานยนต์ไฟฟ้าเพิ่มขึ้นถึง 6 เท่าตัว กดดันให้ต้นทุนของผู้ผลิตยานยนต์ไฟฟ้าเพิ่มขึ้นตาม โดย EA ประเมินว่าต้นทุนการผลิตรถยนต์ 1 คันน่าจะเพิ่มขึ้นราว 5-6 หมื่นบาท  ราคาของแร่ลิเธียมล่าสุด (8 มีนาคม) พุ่งขึ้นมาอยู่ที่ 493,500 หยวนต่อตัน เพิ่มขึ้น 600% จากราคาเมื่อ 1 ปีก่อนซึ่งอยู่ที่ 70,500 หยวนต่อตัน โดยราคาของแร่ลิเธียมเริ่มขยับขึ้นมาทำสถิติสูงสุดใหม่ในช่วงเดือนกันยายน 2564 หลังจากทะลุ 171,000 หยวนต่อตัน ด้วยอุปสงค์ที่เพิ่มขึ้นตามการขยายตัวของอุตสาหกรรมยานยนต์ไฟฟ้า (EV) ซึ่งแร่ลิเธียมถือเป็นวัตถุดิบสำคัญสำหรับการผลิตแบตเตอรี่  อมร ทรัพย์ทวีกุล รองประธานเจ้าหน้าที่บริหาร บมจ.พลังงานบริสุทธิ์ หรือ EA หนึ่งในบริษัทที่ขยายธุรกิจในด้าน EV อย่างเต็มตัว กล่าวกับ THE STANDARD WEALTH ว่า ต้นทุนแร่ลิเธียมที่เพิ่มขึ้นกระทบต่อทั้งอุตสาหกรรม ทำให้ต้นทุนของการผลิตแบตเตอรี่ต่อกิโลวัตต์ชั่วโมง (kWh) เพิ่มขึ้น และไม่ใช่เพียงแค่ลิเธียมเท่านั้น แต่วัตถุดิบอื่นๆ ก็ปรับตัวขึ้นแทบทั้งสิ้น  “ส่วนของ EA ต้นทุนเราเพิ่มขึ้นราว 20% จาก 135-140 ดอลลาร์ต่อ kWh เป็น 170 ดอลลาร์ต่อ kWh คิดว่าทั้งอุตสาหกรรมน่าจะเพิ่มขึ้นในระดับใกล้เคียงกัน”  ต้นทุนของแร่ลิเธียมที่เพิ่มขึ้นน่าจะกระทบกับราคารถยนต์ไฟฟ้าเช่นกัน ในกรณีของรถยนต์บุคคลทั่วไป โดยเฉลี่ยใช้แบตเตอรี่ 50 kWh ทำให้ต้นทุนของรถยนต์ไฟฟ้าจะเพิ่มขึ้นคันละประมาณ 5-6 หมื่นบาท  “ส่วนนี้ขึ้นอยู่กับผู้ผลิตรถยนต์ว่าจะผลักต้นทุนมาที่ผู้บริโภคหรือไม่ แต่โดยปกติแล้วรถยนต์ที่ประกาศราคาขายมาแล้วมักจะไม่ได้ปรับราคา และผู้ผลิตจะเป็นผู้แบกต้นทุนที่เพิ่มขึ้น”  อมรกล่าวต่อว่า หลังจากนี้คงจะต้องติดตาม 2 ปัจจัยสำคัญ คือ  1. อุปสงค์และอุปทานของแร่ลิเธียม ซึ่งมีโอกาสที่จะเริ่มเห็นเหมืองลิเธียมเริ่มเปิดมากขึ้นหลังจากที่ผู้ผลิตรถยนต์แต่ละรายเริ่มหันมารุกยานยนต์ไฟฟ้าอย่างเต็มตัว ในช่วงแรกอาจจะเห็นอุปสงค์ที่เพิ่มขึ้นเร็วกว่าและผลักให้ราคาขึ้นแรง แต่หลังจากนั้นราคาจะเริ่มปรับตัวลงมา แต่คงจะไม่ลงไปถึงระดับต่ำในช่วงก่อนหน้านี้  2. สถานการณ์ระหว่างรัสเซียและยูเครน ซึ่งผลักให้ราคาแร่ต่างๆ เพิ่มขึ้นทั้งหมด ไม่ใช่แค่ลิเธียม รวมถึงสินค้าโภคภัณฑ์อื่นๆ เมื่อสถานการณ์เริ่มคลี่คลาย ราคาก็น่าจะปรับลงตาม  “ประเด็นระหว่างรัสเซียและยูเครนที่เกิดขึ้นเป็นหนึ่งในปัจจัยที่สะท้อนให้เห็นว่าการใช้รถยนต์ดั้งเดิมก็มีความเสี่ยงในเรื่องของพลังงานที่ผันผวนสูง ขณะที่เรื่องของสิ่งแวดล้อมก็เป็นปัจจัยสำคัญที่ผลักให้อุตสาหกรรมเติบโตต่อ”  นอกจากนี้เรื่องของการพัฒนาเทคโนโลยีของ EV กับยานยนต์ดั้งเดิม เชื่อว่าฝั่งของ EV ยังมีช่องว่างให้พัฒนาต่อได้อีกมาก โดยเฉพาะเรื่องของเทคโนโลยีแบตเตอรี่ เช่น การกักเก็บพลังงาน ความรวดเร็วในการชาร์จ และราคาที่ถูกลง  ขณะเดียวกันการสนับสนุนจากภาครัฐจะค่อยๆ เพิ่มขึ้น อย่างเรื่องของภาษีที่น่าจะเห็นเพิ่มเติมคือ การเก็บภาษีในส่วนของรถยนต์ดั้งเดิมที่อาจจะสูงขึ้น โดยอิงจากปริมาณการปล่อยก๊าซคาร์บอนไดออกไซด์  “ปีนี้เหมือนเป็นจุดเริ่มต้นของความชัดเจนในตลาด EV และมีโอกาสจะเติบโตไปได้อีกมาก แต่ขณะเดียวกันรถยนต์ดั้งเดิมคงจะไม่ได้หายไปทันที แต่อัตราเร่งระหว่างการเติบโตของ EV และการลดลงของรถยนต์ดั้งเดิมจะมากขึ้นอีก อย่าง 3 ปีที่ผ่านมา จะเห็นว่า EV เข้ามาอยู่ในชีวิตคนเรามากขึ้น”  สำหรับ EA ในปีนี้ สัดส่วนรายได้จากธุรกิจ EV จะเพิ่มขึ้นเป็น 25-30% จากปีก่อนที่ไม่ถึง 5% เรียกได้ว่าการเติบโตในปีนี้ของบริษัทจะมาจาก EV เป็นหลัก อย่างไรก็ตาม บริษัทได้ปรับกลยุทธ์บางส่วน โดยเฉพาะของรถยนต์ส่วนบุคคลที่เดิมมีแผนจะเจาะตลาดส่วนนี้ แต่ปัจจุบันจะหันไปเน้นรถยนต์เพื่อการขนส่งเชิงพาณิชย์เป็นหลัก  “ด้วยจังหวะที่โควิดเข้ามากระทบ และการเข้ามาของรถยนต์ไฟฟ้าจากจีน ในแง่ต้นทุนอาจจะสู้ได้ยาก เพราะฉะนั้นบริษัทจึงปรับไปมาใช้จุดแข็งเรื่องของการชาร์จได้เร็วภายใน 15 นาที ซึ่งจะเป็นประโยชน์ต่อธุรกิจขนส่งมากกว่า”  ธีร์ธนัตถ์ จินดารัตน์ นักวิเคราะห์การลงทุน บล.หยวนต้า (ประเทศไทย) มองว่า ต้นทุนวัตถุดิบที่เพิ่มขึ้นกระทบกับผู้ประกอบการพอสมควร แต่ในแง่ความสามารถในการแข่งขันไม่ได้กระทบมากนัก เพราะทุกรายได้รับผลกระทบใกล้เคียงกัน อย่างไรก็ตาม สำหรับผู้ผลิตในไทยหากใช้วัตถุดิบในการผลิตจากในประเทศ 60% จะได้สิทธิประโยชน์ทางภาษี 40% ช่วยให้มีความได้เปรียบเพิ่มขึ้น  อย่างไรก็ดี กรณีของผู้ผลิตตั้งแต่ต้นน้ำถึงปลายน้ำอย่าง EA คาดว่าอัตรากำไรขั้นต้นจะลดลงจาก 20% มาเหลือประมาณ 17% เนื่องจากต้นทุนที่เพิ่มขึ้น  ส่วนภาพรวมของอุตสาหกรรมในระยะ 1-3 ปีข้างหน้า คาดว่าปริมาณรถยนต์ไฟฟ้าจะเติบโตได้ราว 20-30% ต่อปีเป็นอย่างน้อย จากฐานที่ยังต่ำและการสนับสนุนจากภาครัฐ รวมถึงภาวะที่น้ำมันแพงเช่นนี้อาจเป็นปัจจัยผลักดันให้เติบโตได้มากกว่าที่ประเมินไว้  “ตามเทรนด์ของโลก รถ EV จะมีสัดส่วนราว 6% ของรถยนต์ใหม่แต่ละปี สำหรับในไทยปกติแล้วจะมีรถยนต์ใหม่ราว 7 หมื่นคัน ก็จะเป็นรถยนต์ไฟฟ้า 4.2 พันคัน”  ในแง่ของการลงทุน อย่างหุ้น EA ปัจจุบันราคาหุ้นลดลงจากระดับ 90-100 บาท มาอยู่ที่ 80-85 บาท มองว่าเป็นระดับที่สามารถสะสมเพื่อลงทุนระยะยาวได้ โดยราคาหุ้นในระดับนี้ซื้อขายบน P/E 35 เท่า ต่ำกว่าค่าเฉลี่ยระยะยาวที่ 40 เท่า   ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Business', 'Market']",สกุลชัย เก่งอนันตานนท์,2022-09-03
มิตซูบิชิ-ไปรษณีย์ไทย และโออาร์ ร่วมมือศึกษาการใช้ ‘รถยนต์ไฟฟ้าพลังงานแบตเตอรี่’ สำหรับธุรกิจการขนส่งไปรษณีย์และพัสดุ," บริษัท มิตซูบิชิ มอเตอร์ส (ประเทศไทย) จำกัด, บริษัท ไปรษณีย์ไทย จำกัด (ปณท) และ บริษัท ปตท. น้ำมัน และการค้าปลีก จำกัด (มหาชน) (โออาร์) ผนึกความร่วมมือเพื่อนำร่องศึกษาการใช้รถยนต์ไฟฟ้าพลังงานแบตเตอรี่ (Battery Electric Vehicles หรือ BEV) เพื่อการพาณิชย์ด้วยรถมิตซูบิชิ มินิแค็บ มีฟ สำหรับใช้ในการดำเนินธุรกิจการขนส่งไปรษณีย์และพัสดุ และศึกษาความเป็นไปได้ที่จะขยายการใช้รถยนต์ไฟฟ้าในประเทศไทย  ภายใต้โครงการศึกษานำร่องระยะเวลา 1 ปีนี้ จะมีการใช้รถยนต์มิตซูบิชิ มินิแค็บ มีฟ จำนวน 2 คัน เพื่อการศึกษาและทำความเข้าใจถึงการใช้งานรถยนต์ไฟฟ้าพลังงานแบตเตอรี่เพื่อวัตถุประสงค์ด้านการพาณิชย์ รวมถึงการเก็บข้อมูลการใช้งานเครื่องชาร์จไฟฟ้า พฤติกรรมการใช้งานในกลุ่มของรถขนส่งพัสดุ และความเป็นไปได้ที่จะขยายการใช้รถยนต์ไฟฟ้าในประเทศไทย โดยใช้ข้อมูลจากการใช้งานจริง ซึ่งรวบรวมจากการดำเนินงานด้านการขนส่งของไปรษณีย์ไทยภายใต้บันทึกความเข้าใจดังกล่าว  โดยมีการเลือกที่ทำการไปรษณีย์นำร่อง 2 แห่ง ได้แก่ ที่ทำการไปรษณีย์หลักสี่ กรุงเทพฯ และที่ทำการไปรษณีย์คลองหลวง จังหวัดปทุมธานี เพื่อเริ่มการศึกษาดังกล่าว และโออาร์จะติดตั้งสถานีชาร์จไฟ EV Station PluZ ณ ที่ทำการไปรษณีย์นำร่องทั้งสองสาขา เพื่อชาร์จไฟรถมิตซูบิชิ มินิแค็บ มีฟ ด้วยการชาร์จไฟแบบปกติ (AC)  “เรากำลังเดินหน้าพัฒนาตลาดรถยนต์พลังงานไฟฟ้าในประเทศไทย ควบคู่ไปกับการสร้างความตระหนักรู้เกี่ยวกับประโยชน์และความสำคัญของรถยนต์ไฟฟ้า เพื่อกระตุ้นความต้องการในหมู่ผู้บริโภค และขับเคลื่อนตลาดนี้ให้เติบโตอย่างแข็งแกร่ง” เออิอิชิ โคอิโตะ กรรมการผู้จัดการใหญ่ บริษัท มิตซูบิชิ มอเตอร์ส (ประเทศไทย) จำกัด กล่าว  ขณะเดียวกันความร่วมมือดังกล่าวยังมีเป้าหมายเพื่อลดปริมาณการปล่อยก๊าซคาร์บอนไดออกไซด์ในภาคอุตสาหกรรมตั้งแต่ระดับการปฏิบัติงาน ซึ่งจะช่วยลดต้นทุนค่าใช้จ่าย ส่งเสริมการจัดส่งสินค้าที่เป็นมิตรต่อสิ่งแวดล้อม และลดผลกระทบต่อสิ่งแวดล้อมในระยะยาว  ข่าวที่เกี่ยวข้อง:   ช่องทางติดตาม THE STANDARD WEALTH","['Business', 'Business']",ถนัดกิจ จันกิเสน,2022-07-03
Tesla เตรียมรับมือคู่แข่งน้องใหม่ เมื่อ Sony และ Honda ประกาศจับมือกันพัฒนา ‘รถยนต์ไฟฟ้า’ คาดได้เห็นคันแรกภายในปี 2025," ดูเหมือนว่า Tesla จะต้องเตรียมรับมือคู่แข่งน้องใหม่แต่ฝีมือไม่ใหม่เสียแล้ว เมื่อยักษ์ธุรกิจจากแดนซามูไร 2 ราย อันได้แก่ Sony และ Honda ประกาศจับมือกันพัฒนา ‘รถยนต์ไฟฟ้า’ คาดได้เห็นคันแรกภายในปี 2025  ทั้งคู่จะใช้จุดแข็งของแต่ละฝ่ายเข้ามาเสริมซึ่งกันและกัน Sony จะสามารถเข้าถึงความเชี่ยวชาญด้านการผลิต การขาย และการบริการหลังการขายกว่าของ Honda มานานหลายทศวรรษ ในขณะที่ Honda จะสามารถใช้ความรู้ของพันธมิตรในด้านความบันเทิง เครือข่าย และเซ็นเซอร์สำหรับยานยนต์ไร้คนขับ  ในแถลงการณ์ร่วมกัน Sony และ Honda กล่าวว่า พวกเขากำลังสำรวจพันธมิตรเชิงกลยุทธ์เพื่อสร้าง ‘ยุคใหม่ของ Mobility และ Mobility Services’ โดยบริษัทใหม่นี้คาดว่าจะตั้งขึ้นในปลายปีนี้ และจะสามารถขายรถยนต์ไฟฟ้าคันแรกในปี 2025  โดย Honda จะรับผิดชอบในการผลิตรถยนต์ไฟฟ้ารุ่นแรกที่โรงงาน ในขณะที่ Sony กล่าวว่าจะพัฒนาแพลตฟอร์มบริการเคลื่อนที่สำหรับบริษัทใหม่ ขณะเดียวกัน ไม่ได้มีการเปิดเผยมูลค่าของการร่วมทุนแต่อย่างใด  การจับมือครั้งใหม่เกิดขึ้นเมื่ออุตสาหกรรมยานยนต์เปลี่ยนไปใช้รถยนต์ไฟฟ้า โดยมีทั้ง Tesla และ Volkswagen ไปจนถึงยักษ์ใหญ่ด้านเทคโนโลยี เช่น Xiaomi ของจีนและ Foxconn Technology Group ของไต้หวัน ที่กำลังต้องการแย่งชิงส่วนแบ่งในตลาดนี้  Honda เป็นผู้ผลิตรถยนต์รายแรกในญี่ปุ่นที่เปิดเผยต่อสาธารณะว่าจะยุติการขายรถยนต์ที่ใช้น้ำมันเบนซินโดยสิ้นเชิง โดยตั้งเป้าหมายไว้ที่ปี 2040 ซึ่งก่อนหน้านี้แม่ทัพของ Honda ให้สัมภาษณ์กับ Bloomberg ว่า จะแสวงหาพันธมิตรเพื่อบุกเข้าสู่ตลาดรถยนต์ไฟฟ้า เนื่องจาก “เสี่ยงอย่างยิ่งที่ Honda จะผลักดันเรื่องนี้เพียงลำพัง”  ข่าวที่เกี่ยวข้อง:  :   ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Business', 'Tech']",ถนัดกิจ จันกิเสน,2022-04-03
F1 ยกเลิกสัญญากับรัสเซียน กรังด์ปรีซ์ ปิดประตูแข่งขันรถยนต์ความเร็วสูงที่รัสเซียในอนาคต เพื่อตอบโต้การรุกรานยูเครน, วันนี้ (3 มีนาคม) ฟอร์มูลาวัน ศึกรถยนต์ความเร็วสูง ได้ออกมายืนยันว่าพวกเขาได้ยกเลิกสัญญากับรัสเซียน กรังด์ปรีซ์ ที่เมืองโซชิ ประเทศรัสเซีย อย่างเป็นทางการ ด้วยเหตุผลที่ว่าการแข่งขันภายในประเทศรัสเซียเป็นสิ่งที่เป็นไปไม่ได้ หลังส่งกำลังทหารบุกยูเครน  โดยก่อนหน้านี้ทางสหพันธ์ยานยนต์นานาชาติ (FIA) ได้ตัดสินใจยกเลิกการแข่งขันรัสเซียน กรังด์ปรีซ์ในฤดูกาลนี้ไปแล้ว แต่หลังจากการตัดสินใจยกเลิกสัญญา เท่ากับว่าจะไม่มีการแข่งขันฟอร์มูลาวันที่เซนต์ปีเตอร์สเบิร์ก สนามที่เตรียมจะย้ายไปแข่งขันในปี 2023 อีกต่อไป  เมื่อปี 2014 วลาดิเมียร์ ปูติน ผู้นำรัสเซีย มีบทบาทเป็นอย่างมากในการผลักดันให้เกิดการแข่งขันฟอร์มูลาวันในรัสเซีย โดยเขายังได้มีส่วนกับการแข่งขันอย่างใกล้ชิด รวมถึงมีพระราชวังในโซชิและเซนต์ปีเตอร์สเบิร์ก บ้านเกิดของเขาเอง  การตัดสินใจครั้งนี้ของฟอร์มูลาวันจะทำให้ไม่มีการแข่งขันในรัสเซียอีกต่อไปในอนาคต ซึ่งคาดว่าจะไม่มีการแข่งขันไปตลอดช่วงที่ปูตินยังคงอยู่ในอำนาจ  “ฟอร์มูลาวันสามารถยืนยันได้ว่ายกเลิกสัญญากับโปรโมเตอร์ของรัสเซียน กรังด์ปรีซ์ อย่างเป็นทางการ ซึ่งหมายความว่า รัสเซียจะไม่มีการแข่งขันอีกต่อไปในอนาคต” ฟอร์มูลาวันออกแถลงการณ์  ในส่วนของนักกีฬาจากรัสเซียนั้น ทาง FIA ยังคงให้นักกีฬาสามารถลงแข่งขันได้ จากการแถลงเมื่อวันอังคารที่ผ่านมา หนึ่งวันหลังจากที่ทางองค์กรมอเตอร์สปอร์ตจากอังกฤษยืนยันว่าจะไม่ให้นักกีฬาจากรัสเซียลงแข่งขันทุกรายการในประเทศอังกฤษ  ซึ่งการตัดสินใจของ FIA ถูกวิจารณ์อย่างหนัก แต่ FIA ได้เปิดเผยว่าพวกเขายึดตามหลักการของคณะกรรมการโอลิมปิกสากล (IOC)  แต่ตามคำแนะนำของ IOC ที่ออกมาเมื่อวันอังคารที่ผ่านมา ได้ระบุว่า “ฝ่ายจัดการแข่งขันจะต้องไม่เชิญหรืออนุญาตให้นักกีฬาจากรัสเซียและเบลารุส รวมถึงเจ้าหน้าที่ เข้ามาสู่การแข่งขันระดับสากล เพื่อป้องกันเกียรติยศของวงการกีฬาโลกและเพื่อความปลอดภัยของทุกฝ่าย”  :,['Sport'],ดิษยุตม์ ธนบุญชัย,2022-03-03
เงินไม่ใช่เป้าหมาย! บริษัทรถยนต์ไฟฟ้าจีนเตรียมเข้าเทรดตลาดหุ้นฮ่องกงแบบไม่ระดมทุนเพิ่ม, NIO Inc. บริษัทผู้ผลิตรถยนต์ไฟฟ้าสัญชาติจีนเตรียมเข้าจดทะเบียนและเริ่มซื้อขายในตลาดหุ้นฮ่องกงในช่วงสัปดาห์หน้า แต่การเข้าจดทะเบียนครั้งนี้ บริษัทตัดสินใจที่จะไม่ขายหุ้นเพิ่มทุนหรือระดมทุนเพิ่มแต่อย่างใด  NIO ซึ่งเป็นบริษัทที่มีสำนักงานใหญ่อยู่ในเซี่ยงไฮ้ ได้ยื่นขอจดทะเบียนแบบ Secondary Listing สำหรับหุ้น Class A ในตลาดหุ้นฮ่องกง โดยคาดว่าจะเริ่มซื้อขายเป็นวันแรกในวันที่ 10 มีนาคม 2565  โดยบริษัทได้เริ่มต้นยื่นไฟลิ่งเพื่อขอจดทะเบียนตั้งแต่เดือนมีนาคม 2564 แต่ก็ต้องล่าช้าออกไป เนื่องจากติดปัญหาในเรื่องกฎเกณฑ์ จากความกังวลเรื่องโครงสร้าง โดยเฉพาะในประเด็นที่ William Li ซีอีโอของบริษัท โอนหุ้นจำนวน 50 ล้านหุ้นไปให้กับ NIO User Trust แต่ยังคงมีสิทธิในการออกเสียงตามจำนวนหุ้นดังกล่าว  อย่างไรก็ตาม NIO เลือกที่จะจดทะเบียนด้วยเกณฑ์ที่เรียกว่า ‘Introduction’ ซึ่งเป็นแนวทางที่ง่ายกว่าสำหรับบริษัทที่จดทะเบียนอยู่ในตลาดอื่นก่อนแล้ว และต้องการจะจดทะเบียนในอีกตลาดหนึ่งเพิ่มเติม ซึ่งในกรณีของ NIO เดิมทีจดทะเบียนอยู่ในตลาดหุ้นนิวยอร์ก และต้องการจะจดทะเบียนในตลาดหุ้นฮ่องกงเพิ่มเติม  การเข้าจดทะเบียนในครั้งนี้ของ NIO จะไม่มีการออกหุ้นเพิ่มทุนหรือระดมทุนเพิ่มเติมแต่อย่างใด ทำให้บริษัทจะไม่มีค่าใช้จ่ายในเรื่องของการเข้าจดทะเบียน  นอกจากนี้ NIO ยังได้ยื่นขอจดทะเบียนในตลาดหุ้นสิงคโปร์ด้วยเช่นกัน โดยอยู่ระหว่างการพิจารณาเอกสาร,"['Business', 'Market']",สกุลชัย เก่งอนันตานนท์,2022-02-28
เปิดภาพ ‘ทางเท้า’ หน้าศาลเยาวชน ถูกตัดยกเป็นทางเข้า-ออกรถยนต์ สังคมถาม ความปลอดภัยคนเดินเท้าอยู่ตรงไหน?, วานนี้ (23 กุมภาพันธ์) ช่างภาพ THE STANDARD ลงพื้นที่บริเวณหน้าศาลเยาวชน หลังมีผู้ใช้งานบนสื่อโซเชียลแชร์ภาพจากเพจเฟซบุ๊ก ‘ขาเกือบพลิก’ ที่พบว่าฟุตปาธริมถนนกำแพงเพชรที่เชื่อมโยงไปยังสถานีกลางบางซื่อถูกก่อสร้างดัดแปลงใหม่เป็นถนนสำหรับรถยนต์เข้า-ออกตัวศาล  จนเกิดเป็นกระแสวิพากษ์วิจารณ์เป็นวงกว้างถึงการตัดยกถนนสูงเป็นการเอื้ออำนวยความสะดวกให้ผู้ใช้รถใช้ถนนเพียงฝ่ายเดียวหรือไม่ เพราะสิ่งนี้กำลังผลักให้ผู้สัญจรทางเท้าอีกจำนวนไม่น้อยต้องเดินขึ้นบนทางถนน ซึ่งเสี่ยงต่ออันตรายหรืออุบัติเหตุการเฉี่ยวชนได้ รวมถึงการตั้งคำถามต่อว่า ประเด็นนี้เป็นการตอกย้ำความเหลื่อมล้ำเรื่องทางเท้าในไทยที่ไม่เอื้อโอกาสให้ผู้พิการสามารถใช้ได้อย่างบุคคลทั่วไปหรือไม่       ,['Thailand'],THE STANDARD TEAM,2022-02-24
คัดกองทุนเด่นธีม EV เกาะกระแสการลงทุนกับตลาดรถยนต์ไฟฟ้า," รถยนต์ไฟฟ้า (Electric Vehicles) หรือที่คุ้นหูกับคำว่า EV มีการพัฒนาต่อเนื่องมาตลอด โดยคาดการณ์ว่าปี 2040 ยอดขายรถยนต์ EV จะคิดเป็นสัดส่วนประมาณ 55% ของยอดขายรถยนต์ใหม่ทั้งหมด และมากกว่า 33% ของจำนวนรถยนต์ที่ใช้ทั่วโลกคือรถยนต์ไฟฟ้า  โดยหากพูดถึง EV จะหมายถึงรถยนต์ที่ใช้มอเตอร์ไฟฟ้าตั้งแต่ 1 ตัวขึ้นไปในการขับเคลื่อน รวมไปถึง  ในปี 2025 ประเทศจีนจะมีสัดส่วนของยอดขาย EV เกือบ 50% จากทั่วโลก เนื่องจากระยะทางเฉลี่ยที่เพิ่มขึ้นต่อรถยนต์ EV 1 คัน ประกอบกับการใช้แพลตฟอร์ม Ride Sharing อาจส่งผลให้การใช้รถยนต์ EV มีต้นทุนต่ำลงและสามารถแข่งขันได้หากเทียบรถยนต์ที่ใช้พลังงานจากเชื้อเพลิง (Fossil) โดยจีนนับว่าเป็นตลาดรถยนต์ EV ที่ใหญ่ที่สุดในโลก และจำหน่ายรถยนต์ไฟฟ้าในประเทศประมาณ 1.4 ล้านคันในปี 2563 คิดเป็นสัดส่วนมากกว่า 40% ของ EV ขายทั่วโลก โดยสิ้นปี 2020 จีนมีสถานีชาร์จ 807,000 แห่ง เทียบกับสหรัฐฯ ที่มีเพียง 97,000 แห่ง นอกจากนี้การพัฒนาเมืองของจีนยังออกแบบให้รองรับการสร้างโครงสร้างพื้นฐานสำหรับยานยนต์อัตโนมัติแบบครบวงจร รวมถึงรัฐบาลจีนยังได้ขยายโครงการเงินอุดหนุนสำหรับยานยนต์พลังงานสะอาดต่อเนื่องจนถึงปี 2022  นอกจากนี้การใช้รถยนต์ EV ยังส่งผลกระทบต่อสิ่งแวดล้อมในระดับต่ำ ทำให้หลายประเทศได้เสนอมาตรการสนับสนุนการใช้รถยนต์ EV โดยผู้ผลิตรถยนต์รายใหญ่ 18 ราย จาก 20 ราย ต่างมุ่งมั่นที่จะเพิ่มการผลิตรถยนต์ไฟฟ้าเพื่อรองรับปริมาณความต้องการที่เพิ่มขึ้น โดยได้ส่งสัญญาณว่าจะปรับระบบการขนส่งสินค้าของบริษัทมาใช้รถยนต์ไฟฟ้าแทน นอกจากรถยนต์ไฟฟ้าแล้ว อุตสาหกรรมที่เกี่ยวข้องทั้งหมดก็มีโอกาสที่จะเติบโตควบคู่กันไปด้วย เช่น แบตเตอรี่ลิเธียม เซลล์เชื้อเพลิงไฮโดรเจน และโลหะที่ไม่ใช่เหล็ก เช่น ลิเธียม ทองแดง เป็นต้น โดยจากปี 2015-2030 ความต้องการแบตเตอรี่ลิเธียมทั่วโลกคาดว่าจะเพิ่มขึ้น 1,829% จากปี 2017-2025 รายได้จากลิเธียมซึ่งเป็นส่วนประกอบสำคัญของแบตเตอรี่รถยนต์ไฟฟ้า คาดว่าจะเพิ่มขึ้น 450% และจากปี 2017-2027 ความต้องการทองแดงสำหรับรถยนต์ไฟฟ้าอาจเพิ่มขึ้น 9 เท่า  สำหรับการลงทุนที่เกี่ยวข้องกับขุมทรัพย์พลังยานยนต์แห่งอนาคต หลักๆ ประกอบด้วย  สำหรับนักลงทุนที่สนใจลงทุนในธีมที่เกี่ยวข้องกับยานยนต์ไฟฟ้า หรือ EV ที่คาดว่าจะเติบโตไปพร้อมกับเศรษฐกิจโลกในระยะยาว วันนี้ขอนำเสนอตัวอย่างกองทุนที่ลงทุนภายใต้ธีมที่กำหนด เพื่อเป็นทางเลือกในการลงทุน ได้แก่ กองทุนเปิดไทยพาณิชย์ Electric Vehicles and Future Mobility (SCBEV) เริ่มเสนอขายครั้งแรก 21-25 กุมภาพันธ์นี้ เน้นลงทุนในหน่วยลงทุนกองทุนต่างประเทศเพียงกองทุนเดียว ได้แก่ กองทุน KraneShares Electric Vehicles & Future Mobility ETF (กองทุนหลัก) เป็นกองทุนประเภท Exchange Traded Fund (ETF) โดยมุ่งหวังให้ผลตอบแทนก่อนหักค่าธรรมเนียมและค่าใช้จ่ายสอดคล้องกับผลการดำเนินงานของดัชนี ซึ่งปัจจุบันคือ Bloomberg Electric Vehicles Index เป็นดัชนีที่เป็นตัวแทนของกลุ่ม EV Ecosystem ได้ดี โดยกระจายการลงทุนครอบคลุมประเทศหลักๆ ที่มีแนวโน้มการเติบโตในอุตสาหกรรมนี้ เช่น จีน สหรัฐฯ และเยอรมนี เป็นต้น  สำหรับกองทุนหลักจะลงทุนในบริษัทผลิตยานยนต์ไฟฟ้าและซัพพลายเชนที่เกี่ยวข้อง เช่น มอเตอร์ไฟฟ้า, แบตเตอรี่, เซลล์เชื้อเพลิงไฮโดรเจน, เซ็นเซอร์, ลิเธียม และทองแดง เป็นต้น โดยเบื้องต้นได้ลงทุนในหุ้นที่เกี่ยวข้องกับกลุ่มยานยนต์แห่งอนาคต เช่น Tesla บริษัทผลิตรถยนต์ไฟฟ้าและพลังงานสะอาด สัญชาติอเมริกัน, Nidec ผู้ผลิตและจำหน่ายมอเตอร์ไฟฟ้าจากประเทศญี่ปุ่น และ Analog Devices บริษัทเซมิคอนดักเตอร์ สัญชาติอเมริกัน นอกจากนี้ผลตอบแทนย้อนหลังของกองทุนหลักยังมี Track Record ที่ดีนับตั้งแต่จัดตั้งกองทุน โดยกองทุนนี้ได้เปิดให้นักลงทุนได้เลือกลงทุนถึง 3 ชนิด ได้แก่ 1. SCBEV(A) ชนิดสะสมมูลค่า สามารถซื้อได้ทุกช่องทาง 2. SCBEV(E) ชนิดช่องทางอิเล็กทรอนิกส์ ในรูปแบบ e-class ฟรีค่าธรรมเนียมการซื้อและการจัดการ โดยต้องลงทุนผ่าน SCBAM Fund Click เท่านั้น และ 3. SCBEV(SSF) ชนิดกองทุนรวมเพื่อส่งเสริมการออมระยะยาว (SSF) สำหรับผู้ที่ต้องการลงทุนเพื่อสิทธิประโยชน์ทางด้านภาษี  :   ช่องทางติดตาม THE STANDARD WEALTH","['Business', 'Wealth Management']",ณรงค์ศักดิ์ ปลอดมีชัย,2022-02-23
นักวิชาการแนะรัฐงัดนโยบายให้รถ EV ขึ้นทางด่วนฟรี ดึงคนหันใช้รถยนต์ไฟฟ้ามากขึ้น," นักวิชาการหนุนมาตรการภาษีรถยนต์ EV แต่ห่วงยังเป็นเพียงมาตรการระยะสั้น พร้อมเปิดนโยบายอุดหนุนในต่างประเทศ เพื่อดึงคนหันใช้รถยนต์ไฟฟ้า โดยมีตั้งแต่การลดภาษี ไปจนถึงลดค่าที่จอดรถในที่สาธารณะ และฟรีค่าผ่านทาง เสนอไทยควรให้ขึ้นทางด่วนฟรีเพื่อดึงคนหันใช้รถ EV มากขึ้น  กติกา ทิพยาลัย อาจารย์ประจำคณะเศรษฐศาสตร์ จุฬาลงกรณ์มหาวิทยาลัย กล่าวถึงนโยบายสนับสนุนยานยนต์พลังงานไฟฟ้าล่าสุดว่า รัฐบาลใช้เครื่องมือได้ถูกจุดระดับหนึ่ง เพราะการสร้างแรงจูงใจที่ดีที่สุดคือเรื่องของราคา ทั้งเงินอุดหนุนให้กับผู้ประกอบการรถยนต์ไฟฟ้า BEV ที่ราคาไม่เกิน 2 ล้านบาท และการลดภาษีสำหรับรถยนต์ไฟฟ้านำเข้า  อย่างไรก็ตามนโยบายดังกล่าวยังเป็นเพียงการสนับสนุนการซื้อในช่วงระยะเวลาสั้นๆ มากกว่าการใช้งานในระยะยาว โดยมาตรการรอบนี้จะมีอายุถึงปี 2025 เท่านั้น หากรัฐบาลต้องการสร้างดีมานด์ในประเทศเพื่อให้เกิดการผลิตมากขึ้นในอนาคตอาจต้องใช้เวลาหลายปีกว่าจะเกิดการย้ายฐานการผลิตของค่ายรถยนต์ต่างชาติมาลงทุนในประเทศไทยอย่างจริงจัง  นอกจากนี้ยังต้องคำนึงถึงประชาชนที่ซื้อรถยนต์ใหม่ไปเมื่อปี 2021 แล้วกว่า 7.5 แสนคัน กว่าจะถึงเวลาที่คนเหล่านี้ตัดสินใจซื้อรถคันใหม่อีกครั้งก็อาจหมดอายุมาตรการไปแล้ว  สำหรับการสนับสนุนการใช้รถ EV ในต่างประเทศ ทั่วโลกได้ให้ความสำคัญกับสิทธิพิเศษที่ผู้ใช้รถ EV จะได้รับตลอดการใช้งาน ไม่ใช่เพียงแค่ส่วนลดเมื่อซื้อครั้งแรกเท่านั้น ยกตัวอย่างเช่น ประเทศที่มีผู้ใช้รถ EV มากที่สุดในโลกขณะนี้คือประเทศนอร์เวย์ ได้มีการวิจัยและพัฒนามาตั้งแต่ปี 1970 และสามารถผลิตรถยนต์ไฟฟ้า 100% มาตั้งแต่ 1990 ปัจจุบันมีสัดส่วนการใช้รถยนต์ไฟฟ้ามากที่สุดในโลกถึง 87% ของรถยนต์ทั้งประเทศ โดยมีนโยบายส่งเสริมตั้งแต่การลดภาษีการซื้อรถ ภาษีป้ายทะเบียน ภาษีรถยนต์ประจำปี ลดค่าที่จอดรถในที่สาธารณะ และสามารถใช้ถนนเลนเดียวกับรถสาธารณะ  ขณะที่ประเทศเยอรมนี ในฐานะผู้นำข้อตกลง EU Green Deal ได้ยกเว้นการจัดเก็บภาษียานยนต์เป็นเวลา 5-10 ปี และสนับสนุนเงินชดเชย 8,000-10,000 ดอลลาร์สหรัฐ รวมถึงสิทธิพิเศษ เช่น ไม่เสียค่าที่จอดรถ หรือมีสิทธิ์เข้าบางพื้นที่ที่เปิดให้เฉพาะรถ EV ส่วนสหรัฐอเมริกา ในปี 2020 ให้เงินอุดหนุนสูงสุดถึง 7,500 ดอลลาร์สหรัฐ เพื่อกระตุ้นให้คนซื้อรถ EV กับบริษัทขนาดเล็กและกลาง แต่สำหรับค่ายรถยนต์ขนาดใหญ่ เช่น GM และ Tesla ไม่ได้รับการสนับสนุนในส่วนนี้ เนื่องจากบริษัทดังกล่าวมียอดขายเกินกว่าโควตาที่รัฐบาลสหรัฐฯ กำหนดไว้  ขณะที่ฝั่งเอเชีย เจ้าแห่งการผลิตยานยนต์อย่างญี่ปุ่นมีทั้งการให้เงินสนับสนุนคนซื้อรถ ลดและยกเว้นภาษี ด้านกระทรวงเศรษฐกิจ การค้า และอุตสาหกรรม ได้เน้นการส่งเสริมให้ค่ายรถยนต์วิจัยพัฒนาระบบขับเคลื่อนและแบตเตอรี่ให้ดียิ่งขึ้น  ส่วนประเทศจีนอาจให้เงินอุดหนุนไม่มากนักระหว่าง 1,800-4,000 ดอลลาร์สหรัฐ แต่มีการสนับสนุนด้านอื่นแตกต่างกันไปตามมณฑล เช่น ลดค่าที่จอด ลดค่าชาร์จไฟในที่ชาร์จสาธารณะ และฟรีค่าผ่านทาง  ในส่วนของประเทศไทยนั้นมีบริบทที่แตกต่างออกไป การจอดรถตามท้องถนนสามารถจอดได้ฟรีอยู่แล้ว ส่วนพื้นที่จอดรถที่เสียค่าจอดมักเป็นของภาคเอกชน ดังนั้นควรมีการร่วมมือกับภาคเอกชน โดยเฉพาะห้างสรรพสินค้าขนาดใหญ่ ให้ลดค่าจอดหรือค่าชาร์จไฟ หรือแม้แต่การพิจารณาให้รถ EV สามารถใช้ทางด่วนได้ฟรี ก็เป็นการส่งเสริมที่เหมาะกับบริบทกรุงเทพมหานครที่คนส่วนใหญ่อาศัยอยู่ตามชานเมืองและเดินทางเข้ามาทำงานระหว่างวัน รวมถึงควรขยายจุดชาร์จสาธารณะให้ไม่กระจุกตัวอยู่ภายในพื้นที่กรุงเทพฯ ชั้นในเท่านั้น  ในระยะยาวเพื่อให้ยอดการใช้รถ EV ถึงเป้าหมายตามโรดแมปการพัฒนาวงการ EV ของรัฐบาลไทย ซึ่งสอดคล้องกับแผน [email protected] ขององค์กรพลังงานระหว่างประเทศ (International Energy Agency: IEA) ที่จะสนับสนุนให้ประเทศสมาชิกและภาคีกว่า 40 ประเทศหันมาใช้รถยนต์ไฟฟ้าให้ได้ 30% ภายในปี 2030 ดร.กติกา ได้เสนอให้ภาครัฐผลักดันการผลิตรถ EV ใช้ภายในประเทศ แม้จะไม่สามารถผลิตเพื่อส่งออกแข่งกับแบรนด์ใหญ่ที่มีอยู่ในตลาดได้ แต่ภาครัฐสามารถกำหนดให้รถในหน่วยงานราชการหรือรถขนส่งสาธารณะเป็นรถ EV สัญชาติไทย ซึ่งหลายประเทศก็เริ่มจากตรงนี้ เช่น เกาหลีใต้ หรือแม้กระทั่ง VinFast จากเวียดนาม ก็เป็นที่รู้จักอย่างแพร่หลายและได้เริ่มทำการตลาดในสหรัฐอเมริกาเป็นที่เรียบร้อยแล้วในขณะนี้  ดร.กติกา ได้กล่าวเพิ่มเติมถึงพฤติกรรมผู้บริโภคในทางเศรษฐศาสตร์ที่อาจเกิดสภาวะที่เรียกว่า ‘ผลกระทบย้อนกลับ’ (Rebound Effect) เมื่อประชาชนรู้สึกสบายใจกับการใช้รถ EV ที่ไม่จำเป็นต้องจ่ายค่าน้ำมันราคาแพงอีกต่อไป ต้นทุนการใช้งานรถยนต์ไฟฟ้าต่อหน่วยเมื่อเปรียบเทียบกับระยะทางวิ่งที่ลดลง และไม่สร้างมลภาวะต่อสิ่งแวดล้อม ผู้ใช้รถอาจใช้งานเกินความจำเป็น ต้องอย่าลืมว่าการใช้พลังงานไฟฟ้ามากขึ้น ผลรวมของการผลิตไฟฟ้าทั้งประเทศมากขึ้นก็ส่งผลเสียต่อสิ่งแวดล้อมได้เช่นกัน และยังมีผลกระทบที่วัดเป็นตัวเงินไม่ได้ เช่น รถติดมากขึ้น ความเสี่ยงในการเกิดอุบัติเหตุมากขึ้น หรือความพยายามผลักดันให้ประชาชนใช้ขนส่งสาธารณะอาจเป็นไปได้น้อยลง จึงควรมีแผนระยะกลางและยาวรองรับการใช้งานอย่างแพร่หลายของรถ EV ด้วย   ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Business', 'Economic']",THE STANDARD WEALTH,2022-02-23
"ครม. เห็นชอบลดภาษีนำเข้ารถยนต์ไฟฟ้าแบบ CBU ขายปลีกไม่เกิน 2 ล้าน ลดสูงสุด 40%, ราคาตั้งแต่ 2-7 ล้าน ลดสูงสุด 20% ปี 65-66", วันนี้ (22 กุมภาพันธ์) ธนกร วังบุญคงชนะ โฆษกประจำสำนักนายกรัฐมนตรี เผยวันนี้ที่ประชุมคณะรัฐมนตรี (ครม.) เห็นชอบร่างประกาศกระทรวงการคลัง เรื่อง การลดอัตราอากรและยกเว้นอากรศุลกากร สำหรับรถยนต์ไฟฟ้าแบบแบตเตอรี่สำเร็จรูป (CBU) โดย ครม. ยังเห็นควรให้ระบุวันมีผลใช้บังคับของร่างประกาศฯ ให้สอดคล้องกับมติคณะกรรมการนโยบายยานยนต์ไฟฟ้าแห่งชาติ ครั้งที่ 3/64 (ครั้งที่ 4) และครั้งที่ 1/65 (ครั้งที่ 5) เมื่อวันที่ 14 มกราคม 2565 โดยปรับลดอัตราอากรและยกเว้นอากรศุลกากรสำหรับรถยนต์ไฟฟ้าแบบแบตเตอรี่ประกอบสำเร็จรูป (CBU) นำเข้าทั้งคัน ที่ได้รับสิทธิพิเศษทางอากรศุลกากรภายใต้ความตกลงเขตการค้าเสรี (FTA) และการนำเข้าทั่วไป ในปี 2565-2566 ดังนี้    ธนกรเปิดเผยว่า การลดอัตราอากรและยกเว้นอากรศุลกากรดังกล่าว ให้ใช้สำหรับรถยนต์ไฟฟ้าแบบ CBU ที่มีหนังสือรับรองการได้รับสิทธิชำระภาษี สำหรับรถยนต์ไฟฟ้าขนาดเล็กหรือรถยนต์ไฟฟ้าขนาดกลาง จากกรมสรรพสามิต แม้คาดว่าจะทำให้ภาครัฐสูญเสียรายได้ประมาณ 6 หมื่นล้านบาท แต่ช่วยส่งเสริมให้เกิดการใช้รถยนต์ไฟฟ้าภายในประเทศ ลดผลกระทบด้านสิ่งแวดล้อม และก่อให้เกิดการผลิตรถยนต์ไฟฟ้าในประเทศไทย,['Politics'],THE STANDARD TEAM,2022-02-22
ครม. เห็นชอบแผนส่งเสริมรถ EV ในไทย ตั้งเป้าปี 2573 ผลิตรถยนต์ไฟฟ้า 30% ของการผลิตในประเทศ, วันนี้ (15 กุมภาพันธ์) ธนกร วังบุญคงชนะ โฆษกประจำสำนักนายกรัฐมนตรี เปิดเผยว่า ที่ประชุมคณะรัฐมนตรี (ครม.) มีมติรับทราบแนวทางการดำเนินงานส่งเสริมยานยนต์ไฟฟ้า (EV) ตามผลการประชุมคณะกรรมการนโยบายยานยนต์ไฟฟ้าแห่งชาติ ครั้งที่ 3/2564 และครั้งที่ 1/2565 เพี่อส่งเสริมให้เกิดการผลิต การใช้ยานยนต์ไฟฟ้าในประเทศ ให้เป็นไปตามเป้าหมายการผลิตและการใช้ยานยนต์ไร้มลพิษ (Zero Emission Vehicle: ZEV) ของยานยนต์ทุกประเภทอีกด้วย  เพื่อกำหนดทิศทางการพัฒนาและขับเคลื่อนมาตรการสนับสนุนฯ ทั้งในส่วนของมาตรการทางภาษีและไม่ใช่ภาษี โดยเป็นมาตรการระยะสั้น ระหว่างปี 2565-2568 โดยในช่วง 2 ปีแรก (ปี 2565-2566) มาตรการสนับสนุนฯ จะให้ความสำคัญกับการสร้างแรงจูงใจให้เกิดการใช้ยานยนต์ไฟฟ้าในประเทศอย่างกว้างขวางโดยเร็ว ครอบคลุมทั้งการนำเข้ารถยนต์/รถจักรยานยนต์ไฟฟ้าสำเร็จรูปทั้งคัน (CBU) และกรณีรถยนต์/รถยนต์กระบะ/รถจักรยานยนต์ไฟฟ้าที่ผลิตในประเทศ (CKD) ผ่านการยกเว้นหรือลดอากรนำเข้า ลดอัตราภาษีสรรพสามิต และ/หรือให้เงินอุดหนุนตามเงื่อนไขที่กำหนด ทั้งนี้ เพื่อเพิ่มอุปสงค์ยานยนต์ไฟฟ้าในภาพรวม สร้างแรงจูงใจและดึงดูดการลงทุนในอุตสาหกรรมยานยนต์ไฟฟ้าของผู้ประกอบการในไทย  ส่วนช่วง 2 ปีถัดไป (ปี 2567-2568) มาตรการสนับสนุนฯ จะให้ความสำคัญกับการส่งเสริมการใช้ยานยนต์ไฟฟ้าที่ผลิตในประเทศเป็นหลัก โดยยกเลิกการยกเว้น/ลดอากรนำเข้ารถยนต์สำเร็จรูปทั้งคัน (CBU) แต่ยังคงมาตรการลดอัตราภาษีสรรพสามิต และ/หรือให้เงินอุดหนุนตามเงื่อนไขที่กำหนดต่อไป เพื่อทำให้ต้นทุนรถยนต์ไฟฟ้าสำเร็จรูปทั้งคันที่นำเข้าสูงกว่ารถยนต์/รถจักรยานยนต์ไฟฟ้าที่ผลิตในประเทศ  ทั้งนี้ เพื่อส่งเสริมให้ผู้ประกอบการเร่งผลิตยานยนต์ไฟฟ้าในประเทศ รองรับแนวโน้มความต้องการยานยนต์ไฟฟ้าที่เพิ่มมากขึ้น ลดการนำเข้าชิ้นส่วนและอุปกรณ์สำหรับยานยนต์ไฟฟ้า รวมทั้งจะเป็นการสนับสนุนการผลิตรถยนต์/รถจักรยานยนต์ไฟฟ้าในประเทศ  นอกจากนี้ ยังได้กำหนดมาตรการเพิ่มเติมเพื่อสนับสนุนการผลิตรถยนต์/รถจักรยานยนต์ไฟฟ้าในประเทศ อาทิ การยกเว้นอากรขาเข้าสำหรับชิ้นส่วนที่มีการนำเข้าในช่วงปี 2565-2568 การให้นับมูลค่าของเซลล์แบตเตอรี่ที่นำเข้าเป็นต้นทุนการผลิตที่เกิดขึ้นในประเทศสำหรับการคำนวณมูลค่าเพิ่มในประเทศได้ไม่เกินร้อยละ 15 ของราคายานยนต์ไฟฟ้าหน้าโรงงาน การผลิตรถยนต์/รถจักรยานยนต์ไฟฟ้าในประเทศเพื่อชดเชยการนำเข้าในช่วงแรก (กรณีผลิตชดเชยภายในปี 2567 ให้ผลิตเท่ากับจำนวนที่นำเข้าในปี 2565-2566 และหากจำเป็นต้องขยายเวลาการผลิตชดเชยถึงปี 2568 และการผลิตหรือใช้แบตเตอรี่ที่ผลิตหรือประกอบในประเทศตามเงื่อนไขที่กำหนด)  “การดำเนินงานส่งเสริมยานยนต์ไฟฟ้า มุ่งหวังให้ราคารถยนต์และรถจักรยานยนต์ประเภทรถยนต์ไฟฟ้าแบตเตอรี่ (Battery Electric Vehicle: BEV) สามารถแข่งขันได้ และแผน [email protected] โดยปี ค.ศ. 2030 จะผลิตยานยนต์ไฟฟ้า 30% ของการผลิตรถยนต์ในไทย โดยนายกรัฐมนตรี และ ครม. ยังเห็นถึงความจำเป็นในการส่งเสริมยานยนต์ไฟฟ้าของไทย เพื่อไม่ให้ไทยสูญเสียโอกาสและความเป็นผู้นำในอุตสาหกรรมยานยนต์ ซึ่งอุตสาหกรรมยานยนต์ไฟฟ้าด้วยพลังงานสะอาดและเทคโนโลยีที่ทันสมัยจะตอกย้ำความเป็น Detroit of Asia ของไทย และยังเดินหน้าตามแผนยุทธศาสตร์ชาติเพื่อสร้างรายได้และเพิ่มขีดความสามารถในการแข่งขันของประเทศ” ธนกรกล่าว,['Politics'],THE STANDARD TEAM,2022-02-15
"ครบ 1 ปี ‘เกรท วอลล์ มอเตอร์’ บุกไทย เผยทำยอดขายได้ 4,000 คัน ปี 2565 เตรียมเปิดตัวรถยนต์ไฟฟ้า 5 รุ่น จาก 3 แบรนด์"," ครบ 1 ปีเรียบร้อยแล้วสำหรับ ‘เกรท วอลล์ มอเตอร์’ ที่ได้ขยับตัวจากแดนมังกรเข้ามาบุกไทย โดยมีการเปิดเผยว่า ปี 2564 สามารถสร้างยอดขายได้กว่า 4,000 คันด้วยกัน จากรถ 3 รุ่นคือ HAVAL H6 Hybrid SUV, ORA Good Cat และ All New HAVAL JOLION Hybrid SUV  ในก้าวย่างสู่ปีที่ 2 นี้ เกรท วอลล์ มอเตอร์จะนำรถยนต์พลังงานไฟฟ้ามาเปิดตัวในประเทศไทยอีก 5 รุ่น จาก 3 แบรนด์ โดยหนึ่งในนั้นได้แก่ All New HAVAL H6 Plug-In Hybrid SUV และรถยนต์อีก 2 รุ่นที่เป็นรถยนต์ไฟฟ้า 100% จากแบรนด์ ORA  “ส่วนอีก 2 รุ่นจะมีการเปิดเผยรายละเอียดให้ทราบต่อไป ซึ่งรถทั้งหมดที่จะเปิดตัวในปีนี้จะเป็นรถยนต์พลังงานไฟฟ้าทั้งสิ้น” ณรงค์ สีตลายน กรรมการผู้จัดการ เกรท วอลล์ มอเตอร์ (ประเทศไทย) กล่าว “เกรท วอลล์ มอเตอร์ จะยังคงเดินหน้าเปิดตัวผลิตภัณฑ์ที่เป็นครั้งแรกของโลกอย่างต่อเนื่องในตลาดประเทศไทย ดังเช่นในปีที่ผ่านมา”  ศูนย์วิจัยกสิกรไทยคาดว่ายอดขายรถยนต์ EV ในประเทศปี 2565 อาจทำได้ระหว่าง 4,000-5,000 คัน ที่แม้จะคิดเป็นสัดส่วนเพียง 0.5-0.6% ของยอดขายรถยนต์รวมทั้งปีที่คาดว่าจะทำได้ 780,000-820,000 คัน  หากมาตรการที่ออกมาสามารถกระตุ้นทั้งฝั่งผู้ซื้อและค่ายรถได้ดี ก็มีโอกาสที่จะเพิ่มจำนวนขึ้นได้ในอัตราเร่งในปีถัดๆ ไป จนอาจเพิ่มขึ้นไปถึงตัวเลขยอดขายต่อปีที่ 25,000 คันได้ในปี 2568  คาดว่าประเภทรถยนต์ EV ที่จะเข้ามาทำตลาดได้ในช่วงแรกคือรถยนต์นั่ง ที่แต่ละค่ายรถมีการพัฒนารถประเภท BEV อยู่แล้ว โดยในนั้นกลุ่มรถยนต์อเนกประสงค์ไซส์ต่างๆ น่าจะเป็นกลุ่มที่จะได้รับการตอบรับที่ดีตามเทรนด์ความนิยมของตลาดโลกในขณะนี้  อย่างไรก็ตาม ในส่วนของรถเพื่อการพาณิชย์ โดยเฉพาะรถปิกอัพขนาด 1 ตัน ที่ไทยเองเป็นหนึ่งในฐานผลิตหลักของโลก เนื่องจากค่ายรถยังไม่ลงมาลุยทำตลาดในเทคโนโลยีนี้ จึงอาจต้องรออีกระยะหนึ่ง ซึ่งเมื่อค่ายรถมีแผนลุยตลาดก็มีโอกาสที่ไทยจะได้รับอานิสงส์ขึ้นเป็นฐานผลิตในอนาคต  สำหรับช่องทางจำหน่าย เกรท วอลล์ มอเตอร์ วางแผนจะขยาย GWM Store ทั้งที่เป็น Direct Store และ Partner Store เพิ่มขึ้นอีก 50 แห่ง รวมเป็น 80 แห่ง เพื่อให้ครอบคลุมพื้นที่สำคัญๆ ของประเทศ  ขณะเดียวกันได้ตั้งเป้าขยายสถานีชาร์จให้ได้ 55 แห่งภายในปีนี้ ซึ่งสถานีชาร์จของเกรท วอลล์ มอเตอร์ ทุกแห่งสามารถให้บริการกับรถยนต์ไฟฟ้าทุกประเภทและทุกแบรนด์  ในปัจจุบัน เกรท วอลล์ มอเตอร์ เข้าไปดำเนินงานอย่างเป็นทางการใน 4 ประเทศ คือ ไทย ลาว กัมพูชา และบรูไน และมีแผนที่จะเปิดตัวแบรนด์ในอีก 4 ประเทศ ได้แก่ มาเลเซีย เวียดนาม ฟิลิปปินส์ และสิงคโปร์ เพื่อขยายตลาดในอาเซียนให้ครอบคลุมมากขึ้น  ข่าวที่เกี่ยวข้อง:   ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Business', 'Business']",ถนัดกิจ จันกิเสน,2022-10-02
EIC คาดตลาดรถยนต์หรูไทยปีนี้กลับมาขยายตัวได้ 14% จากอานิสงส์เศรษฐกิจฟื้นตัว-ปัญหาขาดแคลนเซมิคอนดักเตอร์เริ่มคลี่คลาย," ศูนย์วิจัยเศรษฐกิจและธุรกิจ Economic Intelligence Center (EIC) ธนาคารไทยพาณิชย์ประเมินว่า การทยอยฟื้นตัวดีขึ้นของเศรษฐกิจไทย ซึ่งจะส่งผลดีต่อการใช้จ่ายของครัวเรือนในทุกระดับ รวมถึงปัญหาขาดแคลนเซมิคอนดักเตอร์ที่มีแนวโน้มดีขึ้นจากการคาดการณ์ของผู้ประกอบการและสำนักวิจัย IHS Markit จะส่งผลให้ตลาดรถหรูของไทยมีแนวโน้มกลับมาขยายตัวเป็นบวกได้ในปีนี้ โดยคาดว่ายอดจดทะเบียนใหม่ป้ายแดงของรถยนต์หรูของไทยในปีนี้จะกลับมาขยายตัวได้ที่ 14% จากปีที่ผ่านมา  EIC ระบุว่า ในช่วงที่ผ่านมา ตลาดรถยนต์หรูถือเป็นตลาดที่ได้รับผลกระทบจากการแพร่ระบาดของโควิดค่อนข้างน้อยเมื่อเทียบกับรถยนต์ประเภทอื่น เห็นได้จากยอดจดทะเบียนรถยนต์ใหม่ป้ายแดงของประเภทรถหรูในปี 2020 ที่หดตัวเพียง -6.4% เทียบกับยอดจดทะเบียนรถยนต์ประเภทอื่นๆ ที่หดตัวสูงถึง -24.1% เนื่องจากกลุ่มลูกค้าเป้าหมายหลักของเซกเมนต์รถหรูคือผู้บริโภคที่มีรายได้และกำลังซื้อสูงที่ได้รับผลกระทบทางเศรษฐกิจน้อยกว่า  สอดคล้องกับข้อมูลปริมาณเงินฝากในระบบในปี 2020 ที่เพิ่มขึ้น 9.9% ซึ่งเป็นการเพิ่มขึ้นจากบัญชีที่มีเงินฝากมากกว่า 10 ล้านบาทเป็นหลัก (56.7%) สะท้อนถึงศักยภาพและกำลังซื้อของกลุ่มลูกค้าเป้าหมายรถยนต์หรูในไทยที่ปรับตัวสูงขึ้น โดยเรายังคงเห็นแนวโน้มการเพิ่มขึ้นของปริมาณเงินฝากในลักษณะดังกล่าวต่อเนื่องมาจนถึงปัจจุบัน  ทั้งนี้ แม้ว่าในปี 2021 ตลาดรถยนต์หรูจะได้รับผลกระทบที่รุนแรงกว่ารถยนต์ทั่วไป แต่ก็มีสาเหตุหลักมาจากปัญหาการขาดแคลนเซมิคอนดักเตอร์ทั่วโลก ซึ่งปัญหาดังกล่าวส่งผลกระทบต่อการผลิตรถยนต์หรูที่จำเป็นต้องใช้ชิ้นส่วนอิเล็กทรอนิกส์ขั้นสูงจำนวนมากกว่าโดยเปรียบเทียบ ทำให้ผู้ผลิตไม่สามารถส่งมอบรถยนต์หรูได้ตามแผนที่วางไว้แม้ว่าจะมีคำสั่งซื้อเข้ามาอย่างต่อเนื่องก็ตาม สะท้อนได้จากยอดจดทะเบียนใหม่ป้ายแดงประเภทรถยนต์หรูของไทยในปี 2021 ที่หดตัว -9.5% ขณะที่ยอดจดทะเบียนใหม่ป้ายแดงประเภทรถยนต์ทั่วไปหดตัว -4.4%  สำหรับปี 2022 นี้ EIC มองว่าภาพรวมการแข่งขันในตลาดรถยนต์หรูยังเป็นตลาดที่มีการแข่งขันสูง ซึ่งพบว่ากลุ่มผู้เล่นที่เป็นตัวแทนจำหน่ายอย่างเป็นทางการของค่ายรถยนต์ (Official Dealer) จะมีข้อได้เปรียบมากกว่ากลุ่มผู้นำเข้าอิสระ (Grey Market) ทั้งความสามารถในการแข่งขันด้านราคาที่ดีขึ้นจากการที่รถยนต์หรูบางแบรนด์ได้เข้ามาจัดตั้งโรงงานประกอบรถยนต์ในไทย รวมถึงปรับปรุงการให้บริการหลังการขายเพื่อตอบโจทย์การให้บริการผู้บริโภคมากขึ้นกว่าในอดีต ด้วยการขยายระยะเวลาของโปรแกรมการบำรุงรักษาให้ยาวนานขึ้นกว่าเดิม  อย่างไรก็ดี ปีนี้ยังมีประเด็นความท้าทายและความเสี่ยงของตลาดรถยนต์ทั่วไปและตลาดรถยนต์หรูที่ต้องจับตา ได้แก่      ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Business', 'Economic']",ดำรงเกียรติ มาลา,2022-08-02
HORIZON PLUS บริษัทร่วมทุนระหว่าง ‘ปตท.-ฟ็อกซ์คอนน์’ เตรียมผลิตรถยนต์ไฟฟ้าออกสู่ตลาดในปี 2567 กำลังผลิตช่วงแรก 5 หมื่นคันต่อปี," บริษัท อรุณ พลัส จำกัด บริษัทย่อยของบริษัท ปตท. จำกัด (มหาชน) (ปตท.) และบริษัท หลินยิ่ง อินเตอร์เนชั่นแนล อินเวสเมนท์ จำกัด บริษัทในกลุ่มของบริษัท หงไห่ พริซิชั่น อินดัสทรี จำกัด หรือฟ็อกซ์คอนน์ เทคโนโลยี กรุ๊ป ร่วมกันจดทะเบียนจัดตั้งบริษัท ฮอริซอน พลัส จำกัด (HORIZON PLUS) โดยมีสัดส่วนการลงทุนของอรุณ พลัส ที่ร้อยละ 60 และหลินยิ่ง ร้อยละ 40 ตามลำดับ ตามแผนความร่วมมือด้านการลงทุนอุตสาหกรรมยานยนต์ไฟฟ้า (EV) ในประเทศไทย  โดย HORIZON PLUS มีเป้าหมายที่จะก่อตั้งโรงงานผลิต EV บนพื้นที่กว่า 350 ไร่ ในเขตพัฒนาพิเศษภาคตะวันออก (EEC) ของไทย โดยมีกำหนดแล้วเสร็จและสามารถผลิตยานยนต์ไฟฟ้า 4 ล้อ (รถยนต์นั่งส่วนบุคคล) ออกสู่ตลาดได้ภายในปี 2567 มีกำลังการผลิตที่ 50,000 คันต่อปีในระยะแรก และจะขยายกำลังการผลิตไปถึง 150,000 คันต่อปีภายในปี 2573 เพื่อให้สอดรับกับความต้องการใช้ EV ทั้งภายในประเทศและภูมิภาคอาเซียนที่มีแนวโน้มเติบโตอย่างต่อเนื่อง  ดร.บุรณิน รัตนสมบัติ รองกรรมการผู้จัดการใหญ่นวัตกรรมและธุรกิจใหม่ ปตท. และประธานกรรมการ HORIZON PLUS เปิดเผยว่า การลงทุนที่เกิดขึ้นนี้สะท้อนศักยภาพของประเทศไทยในการเป็นฐานการผลิตรถยนต์ที่สำคัญในภูมิภาค ทั้งเครื่องยนต์สันดาปภายใน (Internal Combustion Engine: ICE) และ EV ซึ่งเป็นยานยนต์แห่งอนาคต การร่วมกันลงทุนครั้งนี้จะเป็นก้าวที่สำคัญในการสร้างฐานการผลิต EV ในประเทศไทย รวมถึงความเชี่ยวชาญและประสบการณ์ของฟ็อกซ์คอนน์ด้านเทคโนโลยีการผลิตและการพัฒนาแพลตฟอร์ม EV จะช่วยลดทั้งระยะเวลาในการพัฒนาและลดต้นทุนการผลิตอย่างมีนัยสำคัญ  ประกอบกับความพร้อมและความมุ่งมั่นของกลุ่ม ปตท. ที่ได้มีการลงทุนโครงสร้างพื้นฐาน EV แบบครบวงจรไปก่อนหน้านี้ จะเป็นพลังขับเคลื่อนให้อุตสาหกรรมยานยนต์ของประเทศเปลี่ยนผ่านสู่เทคโนโลยียานยนต์ไฟฟ้าตามทิศทางพลังงานในอนาคต โดย HORIZON PLUS พร้อมร่วมมือกับพันธมิตรค่ายรถยนต์ที่มีความสนใจในการพัฒนารถ EV ต้นแบบ และการสนับสนุนการผลิตรถ EV ในประเทศไทยและภูมิภาค ทั้งรถยนต์สี่ล้อและรถบัส เพื่อให้ประชาชนสามารถเข้าถึงการใช้งาน EV ได้สะดวกและมีทางเลือกที่หลากหลายมากขึ้นในอนาคต  Kay Chiu, General Manager of ETVG Sub-Division of E Business Group at Hon Hai and CEO of HORIZON PLUS กล่าวว่า ปตท. เป็นอีกหนึ่งพันธมิตรทางธุรกิจที่สำคัญของฟ็อกซ์คอนน์ มีกลยุทธ์และวิสัยทัศน์การดำเนินธุรกิจที่สะท้อนไปในทิศทางเดียวกัน การผนึกความร่วมมือกับ ปตท. ทำให้มั่นใจได้ว่าการร่วมลงทุนครั้งนี้จะเป็นอีกก้าวสำคัญที่จะนำเอาศักยภาพของทั้งสององค์กรมาช่วยเติมเต็มระบบนิเวศของอุตสาหกรรมยานยนต์ไฟฟ้าในอนาคตให้สมบูรณ์และแข็งแกร่งยิ่งขึ้น  ความร่วมมือในครั้งนี้นอกจากจะตอบสนองนโยบายและทิศทางการส่งเสริม EV ของภาครัฐในการยกระดับอุตสาหกรรม EV ให้เป็นอุตสาหกรรมเป้าหมายแล้ว ยังเป็นการขับเคลื่อนทิศทางการใช้พลังงานสะอาดของประเทศไทยสู่สังคมคาร์บอนต่ำในอนาคต โดยนอกจากโรงงานที่จะเป็นฐานการผลิต EV ที่กำลังเร่งก่อสร้างแล้ว HORIZON PLUS ยังมีแผนที่จะจัดตั้งศูนย์วิจัยและพัฒนาในประเทศไทยควบคู่กับการลงทุนด้านการผลิต เพื่อพัฒนาเทคโนโลยีและส่งเสริมให้บุคลากรมีความรู้ ความสามารถ รองรับทิศทางของอุตสาหกรรมที่จะมุ่งสู่นวัตกรรมแห่งอนาคตได้อย่างยั่งยืนต่อไป   ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Business', 'Business']",THE STANDARD WEALTH,2022-07-02
Honda Motor เตรียมดับเครื่องยนต์ ปิด ‘โรงงานแม่’ ในญี่ปุ่น มุ่งสู่การผลิต ‘รถยนต์ไฟฟ้า 100%’," ครั้งหนึ่งโรงงานในเมืองซายามะ จังหวัดไซตามะ ทางตะวันตกเฉียงเหนือของโตเกียว ที่เปิดตัวมาตั้งแต่ปี 1964 เคยทำหน้าที่เป็น ‘โรงงานแม่’ ของ Honda Motor โดยนำเสนอเทคโนโลยีล้ำสมัยมากมาย วิศวกรที่โรงงานถูกส่งไปทั่วโลกเพื่อช่วยให้สายการผลิตใหม่ของ Honda สามารถทำงานได้อย่างราบรื่น แต่ตอนนี้ตำนานดังกล่าวกำลังจะปิดตัวลงแล้ว  เมื่อวันที่ 27 ธันวาคมปีที่แล้ว ได้ทำพิธียุติการสายผลิตในโรงงานผลิตรถยนต์สำเร็จรูปแห่งนี้ มีผู้บริหารเพียงไม่กี่คนเข้าร่วมพิธีเนื่องจากข้อจำกัดของโรคโควิด แต่มีการถ่ายทอดสดให้กับโรงงานอื่นๆ ได้รับชมด้วย  การยุติการผลิตรถยนต์ในโรงงานดังกล่าวจะทำให้ Honda ลดกำลังการผลิตรถยนต์ในแดนซามูไรลงเหลือเพียง 8 แสนคันต่อปี ลดลงประมาณ 40% จากระดับสูงสุดในปี 2002 แต่การยุติการผลิตดังกล่าวถูกมองว่า เป็นส่วนหนึ่งของการปรับโครงสร้างครั้งใหญ่ที่นำไปสู่อนาคตของรถยนต์ไฟฟ้า ซึ่งได้ประกาศออกมาก่อนหน้านี้ว่า รถยนต์ทุกรุ่นจะเป็นไฟฟ้าภายในปี 2040  โรงงานในเมืองซายามะจะยังไม่ปิด 100% โดยจะผลิตชิ้นส่วนต่อไป และจะปิดโดยสมบูรณ์ใน 2-3 ปี ที่ผ่านมาโรงงานแห่งนี้สามารถผลิตรถยนต์ได้ 2.5 แสนคันต่อปี จนถึงสิ้นปี 2021 Honda มีกำลังการผลิตรถยนต์ในประเทศประมาณ 1 ล้านคันต่อปี จากโรงงาน 3 แห่งในญี่ปุ่นในเมืองซายามะ โยริอิ และอีกแห่งในซูซูกะ ในจังหวัดมิเอะตอนกลางของญี่ปุ่น  ในช่วงต้นทศวรรษ 2000 Honda สามารถผลิตรถยนต์ได้มากกว่า 1.3 ล้านคันต่อปี โดย Honda ผลิตรถยนต์ได้ 8.4 แสนคันในญี่ปุ่นในปี 2019 ก่อนเกิดการระบาดของโรคโควิด  ในขณะที่ Honda ปรับลดกำลังการผลิตในบ้านเกิด แต่ Toyota Motor ไม่มีแผนที่จะลดกำลังการผลิตในญี่ปุ่นลงอย่างรวดเร็ว โดยยึดนโยบายรักษาการผลิตในประเทศไว้มากกว่า 3 ล้านคันต่อปี ส่วน Nissan Motor ยังคงอยู่ที่ 1.34 ล้านคัน ตามข้อมูลของ Fourin บริษัทวิจัยที่เชี่ยวชาญด้านอุตสาหกรรมยานยนต์  ปัจจัยหนึ่งที่อยู่เบื้องหลังการผลิตขนาดค่อนต่ำของ Honda ในบ้านเกิดคือ ตลาดญี่ปุ่นมีส่วนแบ่งยอดขายทั่วโลกน้อยกว่าเมื่อเทียบกับคู่แข่ง ในปีงบประมาณ 2018 Honda ขายรถยนต์ได้ 7.4 แสนคันในญี่ปุ่น หรือ 14% ของยอดขายทั่วโลก ยอดขายรถยนต์ในประเทศของ Toyota อยู่ที่ 2.29 ล้านคันคิดเป็น 22% ของยอดรวมทั่วโลก  ในทางกลับกัน Honda ขายรถยนต์ได้ 1.61 ล้านคันในตลาดสหรัฐฯ หรือ 30% ของยอดขายโดยรวม และ 1.46 ล้านคันในจีน หรือ 28% เนื่องจากยอดขายในต่างประเทศมีจำนวนมาก Honda จึงไม่จำเป็นที่ต้องผลิตรถยนต์ในบ้านเกิด เช่น Accord มีการผลิตในประเทศไทย  สำหรับการสิ้นสุดการผลิตรถยนต์สำเร็จรูปที่โรงงานซายามะถือเป็นก้าวสำคัญในการปรับโครงสร้างธุรกิจยานยนต์ของ Honda ซึ่งจะช่วยให้การปรับเปลี่ยนเครือข่ายโรงงานทั่วโลกในขั้นตอนที่สองเป็นไปอย่างราบรื่น นั่นคือการเป็นผู้ผลิตรถยนต์ไฟฟ้าที่มีประสิทธิภาพสูงและมีความสามารถในการแข่งขันได้สูง สิ่งนี้น่าจะทำให้ Honda ลดต้นทุนและมีประสิทธิภาพมากขึ้น  ข่าวที่เกี่ยวข้อง:  ภาพ: Visual China Group via Getty Images :   ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Business', 'Business']",ถนัดกิจ จันกิเสน,2022-07-02
Mercedes-Benz จะเป็นยักษ์ผู้ผลิตรถยนต์รายแรกที่ผลิต ‘รถยนต์ไฟฟ้า 100%’ ในไทย ประเดิมด้วยรุ่น The new EQS วางขายปีนี้," Mercedes-Benz Group จะกลายเป็นผู้ผลิตรถยนต์รายใหญ่รายแรกที่ผลิตรถยนต์ไฟฟ้าในประเทศไทย โดยเริ่มการผลิตในศูนย์กลางการผลิตรถยนต์ที่ใหญ่ที่สุดในเอเชียตะวันออกเฉียงใต้ในปีนี้  กลุ่มรถยนต์สัญชาติเยอรมันจะผลิต The new EQS รถยนต์พลังงานไฟฟ้าเต็มรูปแบบคันแรกจาก Mercedes-Benz ที่จะถูกผลิตและจำหน่ายในไทยอย่างเป็นทางการในปีนี้ โดยรถคันดังกล่าวสามารถเดินทางได้มากกว่า 700 กิโลเมตรต่อการชาร์จหนึ่งครั้ง  ปริมาณการผลิตคาดว่าจะยังมีไม่มากนักในช่วงแรก แต่คาดว่าจะได้รับความนิยมในกลุ่มผู้มีเงิน ซึ่งจะช่วยให้ Mercedes-Benz ชิงส่วนแบ่งตลาดรถยนต์ของไทยได้มากขึ้น  ข้อมูลจาก Mercedes-Benz เผยว่า ในประเทศไทย แม้ตลาดรถยนต์ลักชัวรีโดยรวมหดตัวลง 9% ในปี 2021 แต่ยอดขายรวมของ Mercedes-Benz โตขึ้น 13% เมื่อเทียบกับปีก่อนหน้า จากความต้องการที่เพิ่มสูงขึ้นในกลุ่มรถยนต์ปลั๊กอินไฮบริดที่เติบโตขึ้น 14%  การประกาศผลิตถยนต์ไฟฟ้า 100% เป็นส่วนหนึ่งภายใต้แผนของ Mercedes-Benz ที่ต้องการผลิตและขายยานยนต์ไฟฟ้า 100% ภายในปี 2030 ซึ่ง โรลันด์ โฟลเกอร์ ประธานบริหาร บริษัท เมอร์เซเดส-เบนซ์ (ประเทศไทย) จำกัด กล่าวกับผู้สื่อข่าวว่า “นี่เป็นจุดเริ่มต้นของยุคแห่งการใช้พลังงานไฟฟ้า”  นอกจาก Mercedes-Benz แล้ว ในบรรดาผู้เล่นยักษ์ใหญ่ Mitsubishi Motors ของญี่ปุ่น ตลอดจน SAIC Motor และ Great Wall Motor ของจีน วางแผนที่จะผลิตรถยนต์ไฟฟ้าในปีหน้า ส่วน Toyota Motor ซึ่งเป็นผู้นำตลาดรถยนต์ของประเทศไทย กำลังพิจารณาการเคลื่อนไหวดังกล่าว แต่ไม่มีแผนเฉพาะในตอนนี้  :   ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Business', 'Business']",ถนัดกิจ จันกิเสน,2022-04-02
Tesla โชว์ผลดำเนินงานไตรมาส 4 ปี 2021 โตกว่า 900 ล้านดอลลาร์ แต่ห่วงปัญหาชิปขาดแคลน ทำให้ปีนี้อาจไม่เปิดตัวรถยนต์รุ่นใหม่," Tesla, Inc. ค่ายผู้ผลิตรถยนต์ไฟฟ้าชั้นนำของสหรัฐฯ ได้ออกมาเปิดเผยผลประกอบการของบริษัทประจำไตรมาส 4 ปี 2021 พบว่ามีรายได้สุทธิ (Earnings) เพิ่มขึ้นจากปีก่อนหน้า 903 ล้านดอลลาร์สหรัฐ มาอยู่ที่ 2,900 ล้านดอลลาร์ มากกว่าที่นักวิเคราะห์ของ Refinitiv คาดการณ์ไว้ที่ 2,600 ล้านดอลลาร์ ขณะที่รายได้รวม (Revenue) ซึ่งยังไม่ได้หักค่าใช้จ่ายและหมายรวมถึงรายได้ที่มาจากมูลค่าของหุ้นในตลาด ปรับตัวเพิ่มขึ้น 65% จากปีก่อนหน้า มาอยู่ที่ 17,700 ล้านดอลลาร์ มากกว่าที่นักวิเคราะห์คาดการณ์ไว้ที่ 16,570 ล้านดอลลาร์  รายงานระบุอีกว่า Tesla มีกำไรต่อหุ้นเพิ่มขึ้น 2.52 ดอลลาร์ มากกว่าที่นักวิเคราะห์คาดการณ์ไว้ที่ 2.36 ดอลลาร์ต่อหุ้น ส่วนรายได้จากธุรกิจยานยนต์ ในฐานะธุรกิจหลักของ Tesla ขยายตัวขึ้นมาถึง 71% เมื่อเทียบกับปีก่อนหน้ามาอยู่ที่ 15,970 ล้านดอลลาร์  ส่วน อีลอน มัสก์ ประธานเจ้าหน้าที่บริหาร (ซีอีโอ) และผู้ก่อตั้ง Tesla ได้เข้าร่วมการประชุมกับนักลงทุนระบุว่า โรงงานผลิตของบริษัทเดินเครื่องไม่เต็มกำลังมาหลายไตรมาสแล้ว อันเป็นผลจากปัญหาด้านห่วงโซ่อุปทาน ซึ่งคาดว่าจะยังคงดำเนินต่อไปในปีนี้ รวมถึงคาดการณ์ว่า  Tesla น่าจะเผชิญปัญหาชิปขาดแคลนต่อไปในปีนี้ และในปีนี้ก็อาจจะไม่มีการเปิดตัวรถรุ่นใหม่ๆ ด้วย เนื่องจาก Tesla ยังคงขาดแคลนชิปในการผลิตตามคำสั่งอยู่  ก่อนหน้านี้ Moody’s Investors Service เพิ่งจะปรับเพิ่มอันดับเครดิตของบริษัท Tesla ขึ้น 2 ขั้น สู่ระดับ Ba1 จากระดับ Ba3 คงแนวโน้มความน่าเชื่อถือของ Tesla เอาไว้ที่ ‘เชิงบวก’ และเชื่อมั่นว่า Tesla จะยังสามารถขยายฐานธุรกิจได้อย่างรวดเร็ว และปรับปรุงศักยภาพด้านการทำกำไรได้อย่างมีนัยสำคัญ  :   ช่องทางติดตาม THE STANDARD WEALTH","['Business', 'Business']",THE STANDARD TEAM,2022-01-28
ไม่หวั่นเทรนด์รถยนต์ EV มาแรง ‘PTC’ เดินหน้าขายหุ้น IPO พร้อมปักธงเทรด mai ภายในไตรมาส 1 ปีนี้," บมจ.พรีเมียร์ แทงค์ คอร์ปอเรชั่น หรือ PTC เดินหน้าขายหุ้น IPO จำนวน 110 ล้านหุ้น ตามแผน ยันไม่หวั่นกระแส EV ฉุดความต้องการใช้รถยนต์ดั้งเดิมในอุตสาหกรรมขนส่งและโลจิสติกส์ คาดเข้าเทรดในตลาด mai ในไตรมาส 1 ปีนี้  “แน่นอนว่าต้องถูกตั้งคำถามว่าบริษัทยังจะเติบโตได้หรือไม่ และทำอย่างไร ท่ามกลางกระแสการเปลี่ยนผ่านพลังงานและรถยนต์จากเครื่องยนต์สันดาปที่ใช้น้ำมันมาเป็นรถยนต์ไฟฟ้า ซึ่งกระทบต่อธุรกิจของ PTC แต่เรายังมั่นใจว่าน้ำมันจะเป็นพลังงานหลักของภาคอุตสาหกรรมและการเดินทางในอีก 5-10 ปีจากนี้” วีรวัฒน์ บูรพพัฒนพงศ์ ประธานเจ้าหน้าที่บริหาร PTC กล่าว  ทั้งนี้ บมจ.พรีเมียร์ แทงค์ คอร์ปอเรชั่น หรือ PTC เป็นผู้ดำเนินธุรกิจคลังน้ำมันเชื้อเพลิงสำหรับรับ เก็บ ผสม และจ่ายผลิตภัณฑ์น้ำมันเชื้อเพลิง บริษัทมีแผนจะเสนอขายหุ้น IPO จำนวนไม่เกิน 110 ล้านหุ้น คิดเป็นสัดส่วน 26.83% ของจำนวนหุ้นสามัญที่ออกและชำระแล้วทั้งหมดของบริษัท โดยขณะนี้ สำนักงาน ก.ล.ต. ได้นับหนึ่งแบบคำขออนุญาตเสนอขายหลักทรัพย์และแบบแสดงรายการข้อมูลการเสนอขายหลักทรัพย์ (แบบไฟลิ่ง) เพื่อเสนอหุ้น IPO เป็นที่เรียบร้อยแล้ว โดย PTC คาดว่าจะสามารถเข้าซื้อขายในตลาดหลักทรัพย์ mai ภายในไตรมาสแรกปีนี้  PTC มีจุดแข็งจากประสบการณ์ด้านการประกอบธุรกิจสถานีบริการน้ำมันและรถขนส่งน้ำมันมากว่า 20 ปี ทำให้ผู้บริหารของ PTC มีความรู้และความเข้าใจเกี่ยวกับการบริหารจัดการสายโซ่อุปทานของผู้ค้าน้ำมันในประเทศไทยเป็นอย่างดี ส่งผลให้สามารถกำหนดที่ตั้งในการก่อสร้างคลังน้ำมันเพื่อเป็นจุดยุทธศาสตร์ในการกระจายน้ำมันของผู้ค้าน้ำมันสู่สถานบริการและผู้ใช้งาน ซึ่งพื้นที่ให้บริการปัจจุบันอยู่ในภาคตะวันออกเฉียงเหนือ ถือเป็นภูมิภาคที่มีสัดส่วนปริมาณจำหน่ายน้ำมันเชื้อเพลิงชนิดเบนซินและดีเซลเป็นอันดับ 2 ของประเทศไทย รองจากเขตกรุงเทพฯ และปริมณฑล อีกทั้งยังเป็นเส้นทางเชื่อมโยงสู่ประเทศเพื่อนบ้านได้  วรชาติ ทวยเจริญ กรรมการผู้จัดการ บริษัท ฟินเน็กซ์ แอ๊ดไวเซอรี่ จำกัด ในฐานะที่ปรึกษาทางการเงิน กล่าวว่า ปัจจุบันสำนักงาน ก.ล.ต. ได้มีการนับหนึ่งแบบไฟลิ่งเพื่อเสนอหุ้น IPO เป็นที่เรียบร้อยแล้ว ขณะนี้อยู่ระหว่างการเตรียมการเสนอขายหุ้น IPO และคาดว่าจะสามารถนำ PTC เข้าจดทะเบียนในตลาดหลักทรัพย์ mai ภายในไตรมาส 1 ปี 2565  PTC มีทุนจดทะเบียน 205 ล้านบาท มูลค่าที่ตราไว้ (Par) หุ้นละ 0.50 บาท โดยมีทุนเรียกชำระแล้ว 150 ล้านบาท คิดเป็นหุ้นสามัญจำนวน 300 ล้านหุ้น และจะเสนอขายหุ้นสามัญต่อประชาชนทั่วไปเป็นครั้งแรก (IPO) จำนวนไม่เกิน 110 ล้านหุ้น คิดเป็นสัดส่วน 26.83% ของจำนวนหุ้นสามัญที่ออกและชำระแล้วทั้งหมดของบริษัท  วีรวัฒน์กล่าวต่ออีกว่า เงินระดมทุนครั้งนี้จะใช้สำหรับชำระคืนเงินกู้สถาบันการเงิน เสริมความมั่นคงทางการเงิน และเพิ่มอัตรากำไรสุทธิด้วยดอกเบี้ยจ่ายที่ลดลง รวมถึงใช้เป็นเงินทุนหมุนเวียนในการดำเนินธุรกิจของบริษัท  PTC มีแผนที่จะก่อสร้างจุดรับน้ำมันทางรถไฟที่คลังศรีสะเกษ เพื่อเพิ่มศักยภาพในการให้บริการแก่ลูกค้าทั้งในด้านการลดต้นทุนการขนส่งน้ำมันของลูกค้า ด้วยการเพิ่มช่องทางการขนส่งน้ำมันให้แก่ลูกค้า นอกเหนือจากการให้บริการการรับน้ำมันทางรถบรรทุกเพียงทางเดียว เพื่อรองรับการเติบโตในอนาคต โดยวางงบลงทุนไว้ราว 110-120 ล้านบาท คาดว่าจะใช้เวลาในการดำเนินการก่อสร้างแล้วเสร็จได้ภายใน 6 เดือน  นอกจากนี้ยังอยู่ระหว่างการศึกษาความเป็นไปได้ในการเข้าร่วมโครงการโรงไฟฟ้า ตามนโยบายการส่งเสริมของภาครัฐ เพื่อขยายฐานรายได้และลดความเสี่ยงจากการพึ่งพารายได้ทางเดียว ทั้งนี้ เพื่อลดความเสี่ยงจากการพึ่งพารายได้จากธุรกิจใดธุรกิจหนึ่ง  แนวโน้มการเติบโตของรายได้ปี 2565 บริษัทคาดว่าจะยังเติบโตได้ต่อเนื่องเหมือนกับในอดีตที่ผ่านมา โดยในช่วงปี 2561-2563 บริษัทมีรายได้รวม 161.97 ล้านบาท, 176.84 ล้านบาท และ 253.39 ล้านบาท ตามลำดับ ขณะที่กำไรสุทธิในปี 2561-2563 ทำได้ 75.42 ล้านบาท, 55.43 ล้านบาท และ 111.06 ล้านบาท ตามลำดับ คิดเป็นอัตรากำไรสุทธิเท่ากับ 45.68%, 31.28% และ 43.76% ตามลำดับ  ส่วนในงวด 9 เดือนแรก ปี 2564 บริษัทมีรายได้ 166.29 ล้านบาท ลดลง 11.13% จากงวดเดียวกันของปีก่อน ซึ่งเป็นการลดลงตามยอดจำหน่ายน้ำมันในภาคตะวันออกเฉียงเหนือ เนื่องจากการแพร่ระบาดของโรคโควิด มีโรงงานบางส่วนหยุดการผลิต ทำให้การเดินทางโดยรถยนต์ลดลง ทำให้กำไรสุทธิอยู่ที่ 72.23 ล้านบาท ลดลงจากงวดเดียวกันของปีก่อน 8.98% แต่อัตรากำไรสุทธิกลับปรับตัวดีขึ้นเป็น 43.33% เพิ่มขึ้น 0.98% จากงวด 9 เดือนของปี 2563 ซึ่งกำไรสุทธิชะลอตัวเนื่องจากรายได้จากการให้เช่าและบริการลดลง อย่างไรก็ตาม บริษัทมีการควบคุมค่าใช้จ่ายในการบริหารและต้นทุนทางการเงินที่มีประสิทธิภาพมากขึ้น จึงทำให้อัตรากำไรสุทธิปรับตัวดีขึ้นจากงวด 9 เดือนแรกของปีก่อน  วีรวัฒน์กล่าวเพิ่มว่า ภาพรวมการแข่งขันในอุตสาหกรรมจะช่วยเพิ่มความหลากหลายของการขนส่งให้ประเทศ ซึ่งถือเป็นเรื่องที่ดี ส่วนกระแสการเปลี่ยนไปใช้รถยนต์ไฟฟ้า (EV) ยังเชื่อว่าไม่ส่งผลกระทบอย่างมีนัยสำคัญ โดยประเมินว่าในระยะ 5-10 ปีนี้ ความต้องการใช้รถยนต์สันดาปในภาคการขนส่งและโลจิสติกส์ และการเดินทางทั่วไปยังสูงขึ้นต่อเนื่อง  “จากปัจจัยที่ยังไม่เอื้อต่อการสร้างฐานการผลิตรถ EV ในประเทศมากนัก ไม่ว่าจะเป็นราคารถยนต์ไฟฟ้าที่ยังอยู่ในระดับสูง, สถานีอัดประจุไฟฟ้าที่ยังไม่ครอบคลุมทั่วประเทศ และมาตรการสนับสนุนของภาครัฐ แต่ PTC ก็มอง EV เป็นโอกาสเช่นกัน เนื่องจากผู้ค้าน้ำมันทุกรายจะไม่ลงทุนในสินทรัพย์ที่ต้องใช้เงินลงทุนสูง สอดคล้องกับแนวคิดทางธุรกิจของ PTC ที่เป็น Infrastructure Sharing” วีรวัฒน์กล่าว","['Business', 'Market']",ศนิชา ละครพล,2022-01-19
Who is the Game Changer? เมื่อ ‘รถยนต์ไฟฟ้า’ กำลังจะเปลี่ยนโลก,,"['Business', 'Exclusive Content', 'Business']",ชัชวาล จักษุวงค์,2022-01-16
XBUS รถยนต์ไฟฟ้าหน้าตาดี ที่ตอบโจทย์การใช้งานหลากหลาย แถมชิ้นส่วนรีไซเคิลได้ถึง 95%," ครั้งแรกที่เห็นเจ้า XBUS เราก็หลงใหลในรูปโฉมที่ดูน่ารักทันสมัย ซึ่งเป็นผลงานของ Yaroslav Yakovlev นักออกแบบรถชาวรัสเซียผู้หลงใหลวัฒนธรรมตะวันออก และเคยร่วมงานกับแบรนด์รถยนต์ดังตั้งแต่ Ferrari, Yamaha Motor, Daihatsu และ Subaru มาก่อน  อย่างไรก็ตาม รถยนต์ไฟฟ้าของ ElectricBrands จากเยอรมนีมีคุณสมบัติเจ๋งๆ อีกหลายอย่าง ที่จะทำให้คุณอยากจับจองเป็นเจ้าของ เริ่มจากชิ้นส่วนทั้งหมด 95% สามารถนำไปรีไซเคิลได้ ขับเคลื่อนด้วยระบบ 4-Wheel Drive ความเร็วสูงสุด 62 กิโลเมตรต่อชั่วโมง ส่วนพลังงาน อาศัยแบตเตอรี่ที่สามารถถอดเปลี่ยนได้ทันทีขนาด 10 kWh ที่ขับได้ราว 200 กิโลเมตร (ขับจากกรุงเทพฯ ถึงหัวหินได้สบายๆ )  แต่สำหรับใครที่อยากได้มากกว่านั้น ก็สามารถอัปเกรดเพิ่มความจุได้สูงสุดถึง 30 kWh ที่จะทำให้ขับได้ยาวๆ ถึง 600 กิโลเมตร นอกจากนี้ บนหลังคารถยังมีแผงโซลาร์เซลล์ที่สามารถชาร์จพลังงานจากแสงอาทิตย์ได้ 10 kWh ต่อวัน ข้อดีคือเราไม่ต้องกังวลเรื่องการหาสถานีชาร์จ (ยกเว้นวันที่ไม่มีแดด)  ไฮไลต์อีกอย่างของ XBUS คือทางผู้ผลิตมีออปชันให้เราเลือกหลากหลาย เพื่อให้เหมาะกับรูปแบบการใช้งาน ไม่ว่าจะเอามาใช้ส่วนตัวหรือทำธุรกิจ โดยมีให้เลือกทั้งหมด 10 แบบ เช่น รถบ้าน, รถโดยสาร, รถบรรทุก ฯลฯ  รถยนต์เพื่อสิ่งแวดล้อม XBUS จะเริ่มไลน์การผลิตในช่วงกลางปีนี้ ราคาเริ่มต้นที่ราว 794,000 บาท ดูข้อมูลเพิ่มเติมได้ที่ https://electricbrands.de/en/myxbus/      Photo Courtesy of the Brand","['Tech', 'Living', 'POP']",เมธา พันธุ์วราทร,2022-11-01
วงการลูกหนังตุรกีเศร้า นักเตะดีกรีทีมชาติประสบอุบัติเหตุทางรถยนต์ เสียชีวิตด้วยวัยเพียง 27 ปี ก่อนถึงพิธีวิวาห์, วันนี้ (11 มกราคม) ข่าวเศร้าของวงการลูกหนังตุรกีเมื่อ อาห์เม็ต คาลิก นักเตะกองหลังดีกรีทีมชาติตุรกี ประสบอุบัติเหตุทางรถยนต์จนเสียชีวิตด้วยวัยเพียง 27 ปีเท่านั้น ก่อนหน้าที่จะถึงพิธีแต่งงานในเดือนหน้า  คาลิก ผู้เล่นของสโมสรคอนยาสปอร์ และเคยเป็นอดีตผู้เล่นของทีมกาลาตาซาราย สโมสรดังของประเทศ ประสบอุบัติเหตุบนทางด่วนใกล้กับเมืองอังการาในช่วงเช้าวันนี้ตามเวลาท้องถิ่น โดยตามรายงานข่าวระบุว่ารถได้สูญเสียการควบคุมก่อนจะพลิกคว่ำลงข้างทาง และทำให้นักเตะที่เคยติดทีมชาติตุรกี 8 ครั้งเสียชีวิตในที่เกิดเหตุทันที  รายงานข่าวจาก Sport Arena ยังระบุว่า คาลิกได้อาศัยวันหยุดพักที่สโมสรอนุญาตเดินทางกลับบ้านที่เมืองอังการา เพื่อเตรียมการในพิธีแต่งงานที่จะจัดขึ้นในเดือนหน้าด้วย โดยขับรถกลับเพียงลำพัง  ทางด้านสโมสรคอนยาสปอร์ ต้นสังกัด ได้กล่าวคำอาลัยถึงนักเตะผู้จากไปก่อนวัยอันควรว่า “เราขอแสดงความเสียใจอย่างสุดซึ้งต่อการจากไปของ อาห์เม็ต คาลิก ผู้เป็นที่รักของแฟนบอลและชาวเมืองของเรานับตั้งแต่วันแรกที่เขามาอยู่กับคอนยาสปอร์  “เราขอส่งความห่วงใยถึงทุกคน โดยเฉพาะอย่างยิ่งต่อครอบครัวของอาห์เม็ต คาลิก”  ด้าน ลูคัส โพดอลสกี อดีตนักเตะทีมชาติเยอรมนี ซึ่งเคยเล่นร่วมกับคาลิก ได้ร่วมอาลัยด้วย “ผมเสียใจกับข่าวที่ได้ยิน ผมอยู่ในอาการช็อก ความตายนั้นไม่คู่ควรกับนายเลยน้องพี่ ขอให้พระเจ้านำดวงวิญญาณนายไปสู่สรวงสวรรค์ด้วย”  :,['Sport'],THE STANDARD WEALTH,2022-10-01
‘asap’ ร่วมมือ Token X เตรียมออก asap Coin ในไตรมาส 1 ปีนี้ รองรับสินค้าและบริการในเครือ จ่อเปิดตัวแพลตฟอร์มซื้อขายรถยนต์มือสอง," asap จับมือ Token x ผุดเหรียญ asap Coin คาดเปิดตัวได้ในไตรมาส 1 ปีนี้ พร้อมปิดดีลซื้อโบรกเกอร์ประกัน และเดินหน้าสร้างแพลตฟอร์มซื้อ-ขาย-แลกเปลี่ยนรถมือสองคาดสร้างยอดซื้อ-ขายมากกว่า 5,000 คันในปีนี้  ทรงวิทย์ ฐิติปุญญา ประธานเจ้าหน้าที่บริหาร บมจ.ซินเนอร์เจติค ออโต้ เพอร์ฟอร์มานซ์ จำกัด (มหาชน) หรือ ASAP ซึ่งดำเนินธุรกิจให้บริการรถยนต์ให้เช่า กล่าวว่า ปี 2565 บริษัทได้กำหนดกลยุทธ์ธุรกิจหลักคือ การมุ่งขยายฐานลูกค้าไปสู่กลุ่มลูกค้ารายย่อยเพิ่มขึ้น ล่าสุดได้จับมือร่วมกับบริษัท โทเคน เอกซ์ จำกัด (Token X) เพื่อศึกษาแนวทางในการใช้สินทรัพย์ดิจิทัล (Digital Asset) เป็นเครื่องมือในการให้ลูกค้าเข้าถึงบริการและสินค้าต่างๆ ของบริษัทได้อย่างสะดวก และช่วยเพิ่มความผูกพันกับลูกค้า (Customer Engagement)  โดยปัจจุบัน อยู่ระหว่างการศึกษาโอกาสทางธุรกิจในการจัดทำโทเคนดิจิทัลเพื่อการใช้ประโยชน์ (Utility Token พร้อมใช้) ภายใต้ชื่อเหรียญ ‘asap Coin’ โดยคาดว่าบริษัทจะสามารถเริ่มดำเนินการได้ภายในไตรมาส 1 ของปี 2565 เป็นต้นไป  นอกจากนี้ เพื่อสร้างคอมมูนิตี้สำหรับกลุ่มลูกค้ารายย่อยทั่วไป บริษัทได้ปิดดีลซื้อ บริษัท แอท ยูไนเต็ด โบรกเกอร์ จำกัด เพื่อเข้าสู่การเป็นตัวแทนนายหน้าขายประกันอย่างเต็มตัว ทำให้รับรู้รายได้และกำไรได้ทันที ตั้งแต่ปี 2565 เป็นต้นไป  ขณะเดียวกัน จากการมีซัพพลายรถมือสองในมือถึงปีละ 4,000-5,000 คัน บริษัทจึงได้รุกเข้าสู่ธุรกิจรถมือสองอย่างเต็มตัว ทั้งการซื้อ-ขาย-แลกเปลี่ยน และประมูลออนไลน์ผ่านแพลตฟอร์ม ‘คาแซป’ (Casap) ซึ่งคาดว่าสามารถสร้างยอดซื้อและขายได้มากกว่า 5,000 คันในปีแรกนี้  “ธุรกิจใหม่ทั้งหมดที่ asap จะขับเคลื่อนในปีนี้ จะทำให้ภาพรวมรายได้ของบริษัทเติบโตได้สูงขึ้นอย่างแน่นอน เพราะเป้าหมายหลักของบริษัทคือ การมองลูกค้าเป็นศูนย์กลาง และหาสินค้าและบริการเพื่อมาตอบโจทย์ให้ตรงจุดที่สุด” ทรงวิทย์กล่าว  ด้าน จิตตินันท์ ชาติสีหราช ประธานเจ้าหน้าที่บริหาร บริษัท โทเคน เอกซ์ จำกัด (Token X) บริษัทในเครือเอสซีบี เท็นเอกซ์ ภายใต้กลุ่มธนาคารไทยพาณิชย์ กล่าวว่า Token X มีความยินดีเป็นอย่างยิ่งที่ได้ร่วมมือกับ asap ซึ่งเป็นหนึ่งในบริษัทชั้นนำในธุรกิจรถยนต์ที่ให้บริการแบบครบวงจร ทั้งการให้เช่ารถยนต์ทั้งแบบระยะสั้นและระยะยาว การจำหน่ายรถยนต์มือสอง รวมไปถึงการเป็นโบรกเกอร์ประกันภัยรถยนต์ และเป็นบริษัทที่มีวิสัยทัศน์ทางด้านเทคโนโลยี และเปิดกว้างที่จะนำเทคโนโลยีมาปรับใช้เพื่อพัฒนาธุรกิจอย่างต่อเนื่อง  ความร่วมมือในครั้งนี้ Token X ได้นำขีดความสามารถทางเทคโนโลยี รวมถึงทีมที่ปรึกษาที่มากด้วยประสบการณ์ มาช่วยในการพัฒนา Utility Token พร้อมใช้ ซึ่งอยู่ระหว่างการศึกษาโอกาสทางธุรกิจ โดยเราคาดหวังว่า Utility Token พร้อมใช้นี้จะมีส่วนช่วยสร้าง Customer Engagement และช่วยยกระดับประสบการณ์ลูกค้าของ asap ให้ดีขึ้นด้วยวิถีดิจิทัลต่อไป  ช่องทางติดตาม THE STANDARD WEALTH Twitter: twitter.com/standard_wealth Instagram: instagram.com/thestandardwealth Official Line คลิก https://lin.ee/xfPbXUP ","['Cryptocurrency', 'Business']",THE STANDARD WEALTH,2022-06-01
ค่ายรถยนต์ไฟฟ้าเวียดนามตั้งเป้าขยายอาณาจักร EV เล็งสร้างโรงงานผลิตแบตเตอรี่ในสหรัฐอเมริกา," Le Thi Thu Thuy ประธานเจ้าหน้าที่บริหาร (ซีอีโอ) ของวินฟาสต์กรุ๊ป ค่ายผู้ผลิตรถยนต์ไฟฟ้าชั้นนำของเวียดนาม เผยแผนเตรียมสร้างโรงงานผลิตแบตเตอรี่รถยนต์ไฟฟ้าในสหรัฐฯ และตั้งเป้ากำลังการผลิตที่หนึ่งล้านแพ็กต่อปี เพื่อให้บริษัทสามารถเป็นผู้ผลิตรถยนต์ไฟฟ้าระดับโลกแบบครบวงจร หลังจากที่บริษัทได้เปิดโรงงานผลิตแบตเตอรี่ในเวียดนามแล้ว  การเปิดเผยครั้งนี้มีขึ้นหลังจากที่ทางวินฟาสต์มีแผนที่จะเริ่มต้นสายการผลิตรถยนต์ไฟฟ้าที่โรงงานผลิตในสหรัฐฯ ในช่วงครึ่งปีหลังของปี 2024 โดยวินฟาสต์ตั้งเป้าบุกตลาดสหรัฐฯ ด้วยรถยนต์ไฟฟ้า SUV ราคาเข้าถึงได้ และรูปแบบการให้เช่าแบตเตอรี่ของบริษัท ซึ่งจะเปิดตัวในปี 2024 เช่นกัน  ซีอีโอของวินฟาสต์และรองประธานวินกรุ๊ปกล่าวว่า ทางบริษัทตั้งเป้าที่จะสร้างโรงงานผลิตแบตเตอรี่ในสหรัฐฯ เพื่อให้การผลิตรถยนต์ไฟฟ้าในสหรัฐฯ ของบริษัทเป็นไปอย่างครบวงจรมากขึ้น โดยขณะนี้ตัวเลือกสถานที่ตั้งของโรงงานแคบลงมาจาก 50 แห่ง เหลืออยู่เพียง 3 แห่งแล้ว และเตรียมจะลงพื้นที่ดูสถานที่จริงอีกครั้งก่อนตัดสินใจขั้นสุดท้ายในการเลือกสถานที่ตั้งโรงงานที่ทางวินฟาสต์ระบุว่าจะเป็นโรงงานผลิตครบวงจรขนาดใหญ่ของบริษัทในสหรัฐฯ  ทั้งนี้ ในช่วงเดือนธันวาคมที่ผ่านมา ทางวินกรุ๊ปบริษัทแม่ต้นสังกัดของวินฟาสต์ระบุว่า บริษัทได้เริ่มสร้างโรงงานผลิตเซลล์แบตเตอรี่มูลค่า 174 ล้านดอลลาร์ สำหรับธุรกิจยานยนต์ไฟฟ้าวินฟาสต์ โดยในระยะแรกบริษัทวางแผนที่จะผลิตแบตเตอรี่แพ็ก จำนวน 100,000 แพ็กต่อปี หลังจากนั้นจะปรับเพิ่มกำลังการผลิตเป็น 1,000,000 แพ็กต่อปี และจะดำเนินการผลิตอย่างเต็มขีดความสามารถตั้งแต่ปี 2025  วันเดียวกัน ทางสถานีโทรทัศน์ CNN รายงานว่า Stellantis บริษัทแม่ของค่ายรถยนต์ Jeep Cherokee, Chrysler, Fiat, Ram และ Peugeot ได้บรรลุข้อตกลงกับทาง Amazon เพื่อนำซอฟต์แวร์ของ Amazon ไปติดตั้งในรถยนต์ที่อยู่ภายใต้การดูแลของ Stellantis ทั้งหมด รวมถึงส่งมอบรถตู้ไฟฟ้าให้กับทาง Amazon เพื่อไว้สำหรับรับส่งพัสดุต่อไป  ความเคลื่อนไหวครั้งนี้มีขึ้นท่ามกลางบรรดาค่ายรถยนต์ต่างๆ ทั่วโลกที่หันมาทำข้อตกลงกับบรรดาบริษัทเทคโนโลยีชั้นนำ เช่น ปีที่ผ่านมา Ford ได้บรรลุข้อตกลงกับทาง Google ในการให้บริการจัดเก็บข้อมูลของเจ้าของรถ ขณะที่ค่าย GM บรรลุข้อตกลงกับ Microsoft เพื่อพัฒนาซอฟต์แวร์ที่ใช้ในรถยนต์  ทั้งนี้ แถลงการณ์ของ Stellantis และ Amazon ระบุว่าสองฝ่ายจะทำงานร่วมกันภายใต้โครงการต่างๆ ซึ่งนอกจากการพัฒนาซอฟต์แวร์รถยนต์แล้วยังรวมถึงการอบรมพัฒนาบุคลากรด้านวิศวกรรมซอฟต์แวร์ด้วย  :   ช่องทางติดตาม THE STANDARD WEALTH","['Business', 'Business']",ถนัดกิจ จันกิเสน,2022-05-01
Sony เปิดตัวต้นแบบรถยนต์ไฟฟ้า SUV ชื่อ ‘Vision-S 02’ พร้อมประกาศตั้งบริษัทลูกบุกตลาดรถ EV เต็มสูบ, ในงาน CES 2022 Consumer Tech Show ที่ลาสเวกัส Sony Group ยักษ์อิเล็กทรอนิกส์ของญี่ปุ่น ประกาศจัดตั้งบริษัทในเครือชื่อ Sony Mobility Inc. เพื่อมุ่งเน้นเจาะตลาดรถยนต์ไฟฟ้าโดยเฉพาะ  ภายในงานนี้ Sony ยังได้เปิดตัวต้นแบบรถยนต์ไฟฟ้า SUV ชื่อ ‘Vision-S 02’ โดยที่ยังไม่มีรายละเอียดเกี่ยวกับราคาหรือวันที่วางจำหน่าย แต่กระนั้นก็ทำให้หุ้นพุ่งขึ้นมากถึง 4.7% ในโตเกียว  นี่ไม่ใช่ครั้งแรกที่ Sony เปิดตัวยานยนต์ไฟฟ้าเป็นของตัวเอง ย้อนกลับไปในงาน CES 2020 บริษัทในโตเกียวได้เปิดตัวรถต้นแบบคันแรกในชื่อ Vision-S ขณะที่ในปีที่แล้วได้เปิดตัวรถซีดานไฟฟ้า Vision-S 01  “ความตื่นเต้นที่เราได้รับหลังจากที่เราอวด Vision-S ได้กระตุ้นให้เราพิจารณาเพิ่มเติมว่าเราจะนำความคิดสร้างสรรค์และเทคโนโลยีมาเปลี่ยนประสบการณ์ในการย้ายจากที่หนึ่งไปยังอีกที่หนึ่งได้อย่างไร” เคนอิจิโร่ โยชิดะ ประธาน Sony กล่าวในการแถลงข่าว  แม่ทัพ Sony กล่าวต่อว่า “ผมรู้สึกตื่นเต้นที่จะประกาศว่าเรากำลังจัดตั้งบริษัทใหม่สำหรับความคล่องตัว นั่นคือ Sony Mobility Inc. เพื่อเร่งความพยายามเหล่านี้ และเรากำลังสำรวจการเปิดตัว EVs ของ Sony ในเชิงพาณิชย์”  สำหรับรถซีดานไฟฟ้า Vision-S 01 นั้น Nikkei Asia รายงานว่า Sony ติดตั้งมอเตอร์ไฟฟ้าขนาด 200 กิโลวัตต์สองตัว และมีความสามารถในการขับขี่อัตโนมัติระดับสอง โดยเริ่มทดสอบรถรุ่นดังกล่าวบนถนนแล้วในปีที่ผ่านมา  :   ช่องทางติดตาม THE STANDARD WEALTH,"['Business', 'Tech']",ถนัดกิจ จันกิเสน,2022-03-01
"โตไม่หยุด! Tesla ส่งมอบรถยนต์ในปี 2021 ทั้งสิ้น 936,172 คัน เพิ่มขึ้น 87% ‘อีลอน มัสก์’ ตั้งเป้าเพิ่มเป็น 20 ล้านคันต่อปีในช่วง 9 ปีข้างหน้า"," เรียกว่าหักปากกาเซียนกันเลยทีเดียวสำหรับยักษ์ใหญ่ด้านรถยนต์ไฟฟ้าอย่าง Tesla ที่ออกมาเปิดเผยถึงยอดส่งมอบรถในไตรมาส 4 ของปี 2021 กว่า 308,600 คัน สูงกว่าที่นักวิเคราะห์คาดการณ์ไว้มากที่ 263,026 คัน และเป็นไตรมาสที่ 6 ติดต่อกันที่ผู้ผลิตรถยนต์ที่มีมูลค่ามากที่สุดในโลกมียอดส่งมอบสูงสุดเป็นประวัติการณ์  ผลงานที่ออกมาดีเกินคาด ผลักดันยอดขายรวมของ Tesla ในปี 2021 พุ่งไปที่ตัวเลข 936,000 คัน เพิ่มขึ้นประมาณ 87% จากการส่งมอบรถยนต์ราว 5 แสนคันในปี 2020  ตัวเลขที่เกิดขึ้นในปี 2021 ไม่ได้มีการเปิดเผยว่าขายในประเทศไหน จำนวนเท่าไรบ้าง Tesla เผยแต่เพียงว่าสหรัฐอเมริกาและจีนเป็นตลาดที่ใหญ่ที่สุด และยอดขายส่วนใหญ่เป็น Model 3 และ Y  ‘อีลอน มัสก์’ ผู้เป็นซีอีโอได้ออกมาพูดผ่านทางทวิตเตอร์ว่า ยอดการส่งมอบที่เกิดขึ้น เป็นผลมาจาก “การทำงานที่ยอดเยี่ยมโดยทีม Tesla ทั่วโลก”  หุ้นของ Tesla พุ่งสูงขึ้นตามความคาดหวังสำหรับการเติบโตอย่างต่อเนื่อง โดยราคาหุ้นได้เพิ่มขึ้น 50% ในปี 2021 และมูลค่าตลาดเกิน 1 ล้านล้านดอลลาร์ ซึ่งเป็นหนึ่งในห้าบริษัทที่จดทะเบียนในตลาดหลักทรัพย์สหรัฐฯ เท่านั้นที่จะบรรลุสถานะดังกล่าว แม้หุ้นจะร่วงลง 1.3% เมื่อวันที่ 31 ธันวาคม ปิดที่ 1,056.78 ดอลลาร์ก็ตาม  มัสก์ได้ประกาศว่าเขาต้องการเพิ่มปริมาณการขายรถยนต์ของ Tesla เป็น 20 ล้านคันต่อปีในช่วงเก้าปีข้างหน้า ในการไล่ตามการเติบโตดังกล่าว Tesla พร้อมที่จะเริ่มการผลิตรถครอสโอเวอร์ Model Y ที่โรงงานแห่งใหม่ในเมืองออสติน รัฐเท็กซัส ในปีนี้ โดยมีเป้าหมายที่จะเปิดโรงงานอีกแห่งในเมืองบรันเดินบวร์ค ประเทศเยอรมนี หลังจากนั้น  Tesla เพิ่งย้ายสำนักงานใหญ่ไปที่เท็กซัส โดยมัสก์ได้ประกาศแผนดังกล่าวในเดือนตุลาคม และ Tesla ได้ประกาศอย่างเป็นทางการในต้นเดือนธันวาคม อย่างไรก็ตามแม้จะมีความคืบหน้าและความทะเยอทะยานในเท็กซัส แต่ Tesla ได้ชะลอแผนการที่จะเริ่มการผลิต Cybertruck ซึ่งเป็นรถกระบะในปริมาณมาก  ปัจจุบัน Tesla ครองยอดขายรถยนต์ไฟฟ้าที่ใช้แบตเตอรี่ในสหรัฐอเมริกาและทั่วโลก แต่คาดว่าจะสูญเสียส่วนแบ่งการตลาดโดยรวมเนื่องจากคู่แข่งนำโมเดลไฟฟ้าของตนเองออกมาอย่างเต็มที่  ตัวอย่างเช่น Toyota บอกกับนักลงทุนว่า จะลงทุน 3.5 หมื่นล้านดอลลาร์เพื่อนำรถยนต์ไฟฟ้า 30 รุ่นออกสู่ตลาดภายในปี 2023 ส่วน Rivian เพิ่งเริ่มส่งมอบรถกระบะไฟฟ้าและ SUV ที่ใช้แบตเตอรี่ และ Ford หยุดจองรถกระบะไฟฟ้า F-150 Lightning หลังจากได้รับคำสั่งซื้อ 200,000 รายการ  ทั้งนี้ ตามการคาดการณ์ของ AlixPartners ภายในปี 2030 รถยนต์ใหม่ประมาณ 24% ที่จำหน่ายทั่วโลกมีแนวโน้มที่จะเป็นรถไฟฟ้าทั้งหมด  ข่าวที่เกี่ยวข้อง:  :","['Business', 'Tech']",THE STANDARD WEALTH,2021-12-27
Huawei โดดเข้าร่วมชิงส่วนแบ่งตลาดรถยนต์ไฟฟ้า เตรียมเปิดขาย ‘EV Car’ หลังตรุษจีนปีหน้า," Huawei บริษัทยักษ์ใหญ่เทคโนโลยีสัญชาติจีน ประกาศความพร้อมเตรียมเข้าร่วมแข่งขันในตลาดรถยนต์ไฟฟ้า (EV Car) ด้วยการเปิดตัวรถยนต์ไฟฟ้า Aito M5 ซึ่งเป็นรถไฮบริด (Plug-In Hybrid: PHEV) ที่ติดตั้งระบบปฏิบัติการ HarmonyOS โดย Huawei ไม่ได้เป็นผู้ผลิตรถยนต์ขึ้นมาเองโดยตรง แต่ได้ร่วมงานกับผู้ผลิตรถยนต์รายอื่นๆ ที่ทำเกี่ยวกับเทคโนโลยีรถยนต์ เช่น ระบบการขับขี่อัตโนมัติ  ริชาร์ด หยู กรรมการบริหาร และประธานเจ้าหน้าที่บริหาร (ซีอีโอ) ของกลุ่มธุรกิจผู้บริโภคของ Huawei กล่าวว่า ราคาของ Aito M5 เริ่มต้นที่ 250,000 หยวน หรือราว 39,063 ดอลลาร์สหรัฐ (1.3 ล้านบาท) ซึ่งต่ำกว่ารุ่น Y ของ Tesla ที่เริ่มต้น 280,752 หยวน (ราว 1.4 ล้านบาท) โดยรถยนต์ EV Car คันดังกล่าวมีกำหนดส่งในวันที่ 20 กุมภาพันธ์ 2022  หยูกล่าวว่า Aito M5 ให้กำลังสูงสุดและระยะการขับขี่ที่ดีกว่ารุ่น Y ของ Tesla กระนั้น Aito M5 ไม่ได้ใช้พลังงานจากไฟฟ้าล้วนๆ เนื่องจากมีถังเชื้อเพลิงสำหรับเพิ่มระยะการขับขี่เมื่อแบตเตอรี่หมด นอกจากนี้ ด้วยระบบปฏิบัติการ HarmonyOS ที่เปิดตัวไปเมื่อปี 2019 จะยิ่งเพิ่มความฉลาดให้กับรถ เช่น สามารถใช้สมาร์ทวอทช์ของ Huawei เป็นกุญแจรถได้เลย  ความเคลื่อนไหวของ Huawei ในครั้งนี้ มีขึ้นในช่วงเวลาที่อุตสาหกรรมรถยนต์ไฟฟ้ากำลังอยู่ในช่วงขาขึ้น โดยนักวิเคราะห์หลายสำนักคาดการณ์ว่าหุ้นของบริษัทรถยนต์ไฟฟ้าจะพุ่งทะยานเติบโตได้อย่างมีนัยสำคัญในปี 2022 หลังจากที่ค่ายผู้ผลิตรถยนต์ทั้งหลายเริ่มทยอยส่งมอบรถยนต์ที่ผลิตได้ให้แก่ลูกค้า ทำให้ค่ายรถยนต์เหล่านี้มีรายได้เพิ่มเข้ามา หลังปล่อยให้ Tesla ครองเบอร์หนึ่งของตลาด EV มานาน  รายงานระบุว่า Tesla ถือเป็นผู้เล่นหนึ่งเดียวในตลาดที่มีโมเดลธุรกิจของ EV Car อย่างชัดเจน และมีสินค้าออกวางขายสู่ท้องตลาด เฉพาะในช่วงเดือนพฤศจิกายนเพียงเดือนเดียว Tesla ก็มีส่วนแบ่งตลาดที่โตขึ้น โดยแตะระดับสูงสุดถึง 1,200 ล้านดอลลาร์สหรัฐ  นอกเหนือจากรถไฟฟ้าสี่รุ่นในตลาด ผู้ซื้อรถยนต์ที่ต้องการใช้รถไฟฟ้าต่างมีตัวเลือกมากมายจากค่ายผู้ผลิตรถรายใหญ่ ซึ่งตัวเลือกยอดนิยม ได้แก่ Chevrolet Bolt, Nissan Leaf, Ford Mustang Mach-E, Mini Cooper SE และ Porsche Taycan โดยมีสนนราคาตั้งแต่ราว 27,000 ดอลลาร์สหรัฐ ถึงมากกว่า 150,000 ดอลลาร์สหรัฐ  ทั้งนี้ ด้วยความนิยมของ Tesla ทำให้เหล่านักลงทุนคาดการณ์ว่าตั้งแต่ปีหน้าเป็นต้นไป รถยนต์ไฟฟ้าจะก้าวไปไกลกว่าเทคโนโลยีและการออกแบบที่โฉบเฉี่ยว และประสบความสำเร็จในสิ่งที่หลายคนเคยล้มเหลวมาก่อน นั่นคือการผลิตในเชิงพาณิชย์ แม้จะต้องเผชิญกับปัจจัยรุมล้อมรอบด้าน ไม่ว่าจะเป็นการหยุดชะงักของห่วงโซ่อุปทาน ความท้าทายของตลาดแรงงาน ความกดดันด้านเงินเฟ้อ การแข่งขันที่เพิ่มขึ้น และโอกาสที่ต้นทุนเงินทุนจะสูงขึ้น  :   ช่องทางติดตาม THE STANDARD WEALTH","['Business', 'Business']",THE STANDARD TEAM,2021-12-23
Honda แบรนด์รถยนต์ที่การันตีบริการหลังการขายที่อุ่นใจ มั่นใจ และวางใจได้แบบไม่มีแผ่ว," คุณภาพของบริการหลังการขายที่ดีของฮอนด้าเริ่มต้นด้วยการมี ‘บริการที่หลากหลาย ครบวงจร’ ซึ่งภายใต้ศูนย์บริการของฮอนด้าที่มีกว่า 229 สาขา ครอบคลุมทั่วประเทศไทย ผู้ใช้รถยนต์ของฮอนด้าจึงสามารถวางใจด้วยจำนวนสาขาที่ครอบคลุมกระจายตามโลเคชันต่างๆ  ปัจจัยสำคัญในการเลือกซื้อรถในปัจจุบันสำหรับผู้บริโภค นอกเหนือจากสมรรถนะตัวรถยนต์ ดีไซน์ ราคา และการเป็นตัวเลือกรถที่ดีที่สุดในเซกเมนต์เดียวกัน ‘บริการหลังการขาย’ ก็ถือเป็นอีกหนึ่งองค์ประกอบสำคัญของการพิจารณาซื้อรถยนต์เช่นกัน  เหตุผลก็เพราะว่า รถยนต์ไม่เหมือนสินค้าหรือผลิตภัณฑ์อื่นๆ ที่มีอายุการใช้งานสั้น มี Cost หรือค่าใช้จ่ายในการเปลี่ยนที่ต่ำ ตรงกันข้าม เพราะต้องเน้นการใช้งานระยะยาว คงสภาพเขา (รถ) ให้อยู่กับเราไปได้นานที่สุด ภายใต้งบประมาณในการดูแล บำรุงรักษาตัวรถที่สมเหตุสมผล คุ้มค่ากับทุกสตางค์ที่เราต้องจ่ายออกไป มีมาตรฐานที่เชื่อถือได้ เพราะฉะนั้นจึงไม่ใช่เรื่องที่น่าแปลกใจเลยที่การเลือกซื้อรถจากแบรนด์ผู้ผลิตรถยนต์ที่สามารถการันตีได้ถึงคุณภาพของแบรนด์ บริการหลังการขายที่ดี จะเป็นสิ่งที่ผู้บริโภคทุกวันนี้ให้ความสำคัญ  หนึ่งในแบรนด์รถยนต์จากญี่ปุ่นที่เข้ามาทำตลาดในประเทศไทยอย่างยาวนาน ได้รับการยอมรับจากผู้ใช้งานจากรุ่นสู่รุ่นถึงคุณภาพของตัวรถ และบริการหลังการขายก็คือ ‘ฮอนด้า’  โดยฮอนด้าสื่อสารอย่างต่อเนื่องถึงคุณภาพบริการหลังการขายของพวกเขาในช่วงที่ผ่านมา คือการเน้นสร้างความมั่นใจและความไว้วางใจถึงคุณภาพของบริการที่ดี เหมาะสมกับราคา ฮอนด้ายังคงมุ่งมั่นที่จะยกระดับคุณภาพของการให้บริการผู้ใช้งานที่ดีต่อเนื่อง มั่นใจในบริการไม่เสื่อมคลาย นอกเหนือจากยานยนต์ที่พวกเขาพัฒนาขึ้นมาซึ่งการันตีได้ถึงคุณภาพที่ดีอยู่แล้ว  และในกรณีที่ประสบเหตุไม่คาดฝันขึ้นกับรถ รถเสียกลางทาง น้ำมันหมด ลืมกุญแจไว้ในรถ เปิดประตูไม่ได้ หรือเหตุขัดข้องใดๆ ก็ตามแต่ ฮอนด้าก็พร้อมให้บริการช่วยเหลือฉุกเฉินนอกสถานที่ 24 ชั่วโมง (24hr Roadside Assistance) เพื่อให้คุณมั่นใจได้ว่า ในทุกเส้นทางที่เดินทางด้วยฮอนด้า ‘ความมั่นใจ ความอุ่นใจในการขับขี่’ จะเกิดขึ้นควบคู่ไปพร้อมๆ กันเสมอ    สำหรับบริการหลังการขายของฮอนด้าในปัจจุบันนั้นมีอยู่หลากหลายมากๆ ตัวอย่างเช่น บริการเช็กระยะ ‘Honda PAYSAVE’ แพ็กเกจเช็กระยะ ซึ่งความพิเศษอยู่ที่ผู้ใช้บริการจะได้รับส่วนลดค่าแรง ค่าอะไหล่สูงสุดถึง 15% (เริ่มต้นที่การบำรุงรักษาตามระยะตั้งแต่ระยะ 10,000 กิโลเมตรขึ้นไป)    ตามมาด้วยบริการ ‘Honda Ultimate Care’ โปรแกรมขยายเวลารับประกันคุณภาพรถยนต์ใหม่เป็น 5 ปี โดยขยายระยะเวลารับประกันเพิ่มอีก 2 ปี หรือ 40,000 กิโลเมตร นับต่อจากระยะเวลาหรือระยะทางการรับประกันคุณภาพรถยนต์ใหม่ 3 ปี หรือ 100,000 กิโลเมตรแรกสิ้นสุดลง  หรือบริการเช็กระยะตามใจ ที่เราสามารถเลือกรูปแบบของการรับบริการได้ตามความสะดวก หรือตามไลฟ์สไตล์ของเรา  ‘Honda Quick Service’ บริการเช็กระยะเร่งด่วน ตามเวลาที่กำหนดที่การันตีถึงความรวดเร็วในการเข้ารับบริการเช็กระยะ เพียงจองคิวเข้ารับบริการล่วงหน้า    Honda Drop & Go บริการเช็กระยะแบบฝากกุญแจ เพียงแค่จองคิวเข้ารับบริการล่วงหน้าผ่านระบบออนไลน์ทาง servicebooking.honda.co.th หรือช่องทางติดต่อของศูนย์บริการฮอนด้าที่เข้ารับบริการ เมื่อถึงวันเวลาที่นัดหมาย เราก็แค่นำรถไปจอดและฝากกุญแจ ณ จุดบริการ (ให้บริการเฉพาะบางสาขา) โดยสามารถตรวจเช็กสถานะของการเข้ารับบริการผ่านมือถือ และชำระค่าบริการแบบออนไลน์ได้ด้วยตัวเอง (e-Payment)  ข้อดีคือไม่ต้องมานั่งรอที่ศูนย์บริการนานๆ สามารถประมาณการเวลาแล้วเสร็จของการเข้าเช็กระยะ เพื่อไปทำกิจกรรมหรือทำธุระอื่นๆ ของตัวเอง แต่ถ้าอยากนั่งรอรับบริการที่ศูนย์บริการของฮอนด้าก็สบายใจได้เลย เพราะขึ้นชื่อว่าฮอนด้าแล้ว พวกเขาก็ให้ความสำคัญกับการยกระดับบริการและมาตรฐานภายในศูนย์บริการให้มีสิ่งอำนวยความสะดวกต่างๆ ที่ทันสมัย สะดวกสบาย และตอบโจทย์ได้เป็นอย่างดีไม่แพ้กัน    ภายใต้บริการทั้งหมดที่กล่าวมาข้างต้นนี้ คุณจะมั่นใจได้เลยว่าจะได้รับบริการที่ดีเต็มไปด้วยคุณภาพในทุกๆ ระยะที่คุณนำรถเข้ามาใช้บริการ เพราะทีมงาน มีความเชี่ยวชาญมีประสบการณ์ในการดูแลรถยนต์ฮอนด้ามาอย่างยาวนาน  อย่าลืมว่าจะซื้อรถทั้งที ไม่ใช่แค่คุณภาพและสเปกตัวรถที่ต้องพิจารณา เพราะคุณในฐานะผู้ใช้งานรถก็ต้องให้ความสำคัญกับคุณภาพของบริการหลังการขายด้วย และทั้งหมดทั้งมวลที่หยิบยกมาแบ่งปันกันก็น่าจะพิสูจน์ได้ดีว่าฮอนด้าให้ความสำคัญกับประเด็นนี้มากเพียงไร","['Business', 'Business']",THE STANDARD WEALTH,2021-12-18
Lotus Cars ในยุคเปลี่ยนผ่าน กับ ‘5 รุ่นสุดท้าย’ ก่อนเข้าสู่ตลาดรถยนต์ไฟฟ้า," Lotus Cars นับเป็นแบรนด์รถยนต์จิ๋วแต่แจ๋วที่คว้าใจสาวกผู้รักความเร็วด้วยลักษณะพิเศษคือ มีน้ำหนักเบาและระบบการควบคุมตัวรถชั้นเยี่ยม จนสามารถครองแชมป์ฟอร์มูลาวันได้ถึง 7 สมัย ตลอดประวัติศาสตร์ยาวนานมากกว่า 70 ปี Lotus ล้มลุกคลุกคลานอยู่หลายครั้ง และปีนี้จะเป็นอีกหนึ่งก้าวสำคัญในยุคเปลี่ยนผ่านของรถสปอร์ตสัญชาติอังกฤษสู่การเข้าสู่ยุครถยนต์ไฟฟ้า ทำให้หลายรุ่นจะกลายเป็นรถสันดาปรุ่นสุดท้ายที่นักสะสมควรมีไว้ครอบครอง  บุคคลที่เรียกได้ว่าเป็นผู้ให้กำเนิด Lotus Cars ก็คือวิศวกรที่ชื่อ Colin Chapman ย้อนกลับไปเมื่อปี 1948 เขาได้สร้างรถแข่งต้นแบบคันแรกขึ้นในโรงรถของเขา ก่อนจะเข้าหุ้นกับเพื่อนร่วมมหาวิทยาลัยชื่อ Colin Dare เปิดบริษัท Lotus Engineering Ltd. ในปี 1952 และในปี 1954 ก็แยก Team Lotus เพื่อมุ่งมั่นสร้างสรรค์รถยนต์สำหรับการแข่งขันฟอร์มูลาวันตั้งแต่ปี 1958-1994  ในช่วงกลางยุค 70 Lotus เจาะตลาดไฮเอนด์ด้วยการเปิดตัวรุ่น Elite และ Eclat แบบ 4 ที่นั่ง เครื่องยนต์วางกลาง ผนวกคุณสมบัติต่างๆ เช่น เครื่องปรับอากาศและเกียร์อัตโนมัติ ตามมาด้วย Lotus Esprit ที่กลายเป็นสัญลักษณ์ของแบรนด์ในเวลาต่อมา  ในปี 1980 Lotus เริ่มประสบปัญหาด้านการเงิน ยอดการผลิตจากปีละ 1,200 ลดลงเหลือ 383 คัน ทั้งจากภาวะเศรฐกิจถดถอยและยอดขายที่ลดลงในตลาดสำคัญอย่างสหรัฐอเมริกา ซ้ำร้ายผู้ก่อตั้งคือ Colin Chapman เสียชีวิตกะทันหันจากภาวะหัวใจวายในปี 1982 จนกระทั่งในปี 1983 Lotus เกือบอยู่ในภาวะล้มละลาย และเปลี่ยนมือเจ้าของมาหลายครั้ง ไม่ว่าจะเป็น General Motors ช่วงปี 1986-1993, A.C.B.N. Holdings S.A ช่วงปี 1996 และ Proton ของมาเลเซีย จนกระทั่งในปี 2017 บริษัท Geely ของจีน เข้าถือหุ้น 51% และ Etika Automotive จากมาเลเซียอีก 49%  ในปี 2018 เป็นวาระครบรอบ 70 ปีของ Lotus จึงเปิดแผน 10 ปีในชื่อ Vision 80 ทั้งในด้านการเงิน การเจริญเติบโต และการพัฒนารถยนต์ของ Lotus ซึ่งหนึ่งในนั้นก็คือ การทยอยปรับปรุงรถรุ่นต่างๆ เข้าสู่ยุครถยนต์ไฟฟ้า ทำให้ในปี 2021 Lotus ประกาศว่าจะปิดสายการผลิต 2 รุ่น คือ Elise และ Exige ซึ่งล็อตสุดท้ายสำหรับประเทศไทยได้นำมาโชว์ที่งาน Motor Expo 2021  นอกจากนี้ Lotus Emira ที่เปิดจองในงานนี้ จะเป็นเครื่องยนต์สันดาปรุ่นสุดท้ายที่ Lotus ผลิตออกมา โดยเปิดให้จองในเมืองไทยเพียง 6 คันเท่านั้น     รถสปอร์ตรูปทรง Super Car ที่มีชื่อเสียงจากหนัง James Bond: The Spy Who Loved Me และ Pretty Woman กลายเป็นเอกลักษณ์ที่ตราตรึงใจแฟนภาพยนตร์ และเป็นอีกหนึ่งรุ่นอมตะตลอดกาลของทางค่าย มีด้วยกันทั้งหมด 4 Series คือ Esprit S1, S2, S3 และ S4     รถยนต์ที่ผลิตตั้งแต่ปี 1996-2021 (สิ้นสุดสายการผลิตในปี 2021) มีด้วยกันทั้งหมด 3 Series โดย Elise เป็นรถยนต์ Lotus ขนาดเล็ก มีน้ำหนักประมาณ 700-900 กิโลกรัมเท่านั้น ประกอบด้วยเครื่อง 4 สูบ 1,800 CC จาก Toyota ที่มีความทนทาน Lotus Elise เป็นรุ่นที่นิยมลงสนามแข่งและมี Race ประจำรุ่นที่ชื่อว่า Elise Trophy และ Elise Cup     รถยนต์อีกหนึ่งรุ่นที่ผลิตมาตั้งแต่ปี 2000 และจะสิ้นสุดสายการผลิตในปี 2021 รถรุ่นนี้ได้รับการพัฒนาจากรถยนต์รุ่น Elise โดยการเปลี่ยนแนวให้อารมณ์รถแข่งมากขึ้น ด้วยเครื่องยนต์ที่มาพร้อม Supercharged เพื่อได้แรงม้าที่มากขึ้น บวกกับ Aerodynamic และน้ำหนักที่เบาขึ้น     รถสุดหรูที่ผลิตมาตั้งแต่ปี 2009 และจะสิ้นสุดสายการผลิตในปีนี้ Evora เป็นรุ่นที่สร้างขึ้นมาเพิ่มความหรูหราด้วยรูปทรงสไตล์ Supercar และการตกแต่งภายในที่ดูพรีเมียมขึ้น แต่ยังคงเอกลักษณ์สำคัญของค่ายคือ นำ้หนักเบาเป็นพิเศษ     Lotus Emira คือรุ่นใหม่ล่าสุด มาพร้อมดีไซน์ใหม่จาก Lotus เน้นเปิดตลาดใหม่ของ Premium Sport Car ตัวจริง เพิ่มความสะดวกสบายและฟีเจอร์สำหรับผู้ขับขี่ยุคใหม่มากขึ้น Lotus Emira จะเป็นรถเครื่องยนต์น้ำมันรุ่นสุดท้ายของ Lotus ก่อนที่จะพัฒนาทั้งหมดเป็นรถไฟฟ้า 100% ในประเทศไทยเปิดให้จองเพียง 6 คันเท่านั้น  ภาพประกอบ: กริน วสุรัฐกร :","['Business', 'Wealth Management']",THE STANDARD WEALTH,2021-12-16
บอร์ดอีวีเตรียมเสนอมาตรการกระตุ้นการใช้รถยนต์ไฟฟ้า หนุนราคาหุ้นอีวีพุ่งแรงวันนี้, คณะกรรมการนโยบายยานยนต์ไฟฟ้าแห่งชาติ (บอร์ดอีวี) เตรียมประกาศมาตรการส่งเสริมการใช้รถยนต์ไฟฟ้า (EV) ในประเทศไทย ซึ่งจะมีการเสนอต่อที่ประชุมคณะรัฐมนตรี (ครม.) ภายในเดือนธันวาคม 2564 เพื่อให้มีผลใน 1Q65 โดยมาตรการที่บอร์ดอีวีจะเสนอมี 2 กลุ่มดังนี้    มาตรการดังกล่าวมีวัตถุประสงค์เพื่อให้ราคารถยนต์ไฟฟ้าในประเทศต่ำลงในระยะเวลา 5 ปีนับจากปี 2565 เพื่อให้ผู้บริโภคหันมาใช้รถยนต์ไฟฟ้ามากขึ้น  ทั้งนี้การนำเข้ารถยนต์ไฟฟ้าเข้ามาจำหน่ายในประเทศจะมีเงื่อนไขคือ ค่ายรถที่นำเข้ารถยนต์ไฟฟ้ามาจะต้องมีการผลิตรถยนต์ไฟฟ้าในประเทศชดเชยภายใน 2 ปี โดยมีการกำหนดสัดส่วน 1 ต่อ 1.5 เท่า คือ หากนำเข้ารถยนต์ไฟฟ้าจากต่างประเทศ 1 คัน จะต้องผลิตชดเชยในประเทศที่ 1.5 คัน รวมทั้งต้องใช้แบตเตอรี่รถยนต์ และชิ้นส่วนสำคัญของรถอีวีอื่น เช่น PCU และ Traction Motor ที่ผลิตในไทยตามระยะเวลาที่กำหนด  วันนี้ (16 ธันวาคม) หุ้นที่เกี่ยวข้องกับรถยนต์ไฟฟ้าปรับตัวขึ้นอย่างโดดเด่นนำโดย ราคาหุ้น บมจ.พลังงานบริสุทธิ์ (EA) ปรับตัวขึ้น 15.29%DoD สู่ระดับ 98.00 บาท และราคาหุ้น บมจ.เน็กซ์ พอยท์ (NEX) ปรับตัวขึ้น 3.72%DoD สู่ระดับ 19.50 บาท ขณะที่ราคาหุ้นกลุ่มชิ้นส่วนยานยนต์ (SETAUTO) ปรับตัวขึ้น 0.48% ซึ่งยังตอบสนองไม่มากนักต่อประเด็นนี้  SCBS มองเรื่องนี้เป็นประเด็นบวกนี้ต่อกลุ่มยานยนต์เพราะไม่ได้มีมาตรการสนับสนุนผู้ซื้อรถมาเป็นเวลา 10 ปีแล้วนับตั้งแต่โครงการรถคันแรกเมื่อปี 2554 และเป็นการทำให้แนวทางของประเทศไทยในการพัฒนาประเทศขึ้นเป็น EV Hub ของอาเซียนมีความชัดเจนมากขึ้น ซึ่งจะส่งผลบวกโดยรวมต่อห่วงโซ่อุปทานของการผลิตรถยนต์ไฟฟ้า (EV Supply Chain)  ในเบื้องต้น SCBS มองว่าจะต้องรอความชัดเจนในรายละเอียดอีกครั้งเพื่อประเมินผลกระทบที่จะเกิดขึ้นต่ออุตสาหกรรมยานยนต์และการดำเนินงานของผู้ผลิตชิ้นส่วนยานยนต์ต่อไป,"['Business', 'Market']",ถนัดกิจ จันกิเสน,2021-12-16
Toyota ตั้งเป้าขายรถยนต์ไฟฟ้า 3.5 ล้านคัน ภายในปี 2030 หวังลบภาพลักษณ์ที่ล้าสมัยของตัวเอง, Toyota Motor ประกาศตั้งเป้ายอดขายรถยนต์ไฟฟ้า 3.5 ล้านคันทั่วโลกในปี 2030 ขณะเดียวกันยังได้ประกาศที่จะเปิดตัวรถยนต์ไฟฟ้าเข้าสู่ตลาดกว่า 30 รุ่น  ผู้ผลิตรถยนต์สัญชาติญี่ปุ่นจะจัดสรรเงินจำนวน 8 ล้านล้านเยนภายในปี 2030 เพื่อการวิจัยและพัฒนา รวมถึงการลงทุนในรถยนต์ไฟฟ้า ไฮบริด และเซลล์เชื้อเพลิง ครึ่งหนึ่งของจำนวนนี้จะถูกนำไปใช้ในรถยนต์ไฟฟ้า  โดยการตั้งเป้ายอดขาย 3.5 ล้านคัน เป็นการเพิ่มขึ้นจากแผนเดิมที่จะขายรถยนต์ไฟฟ้าและไฮโดรเจนที่ปล่อยมลพิษเป็นศูนย์ 2 ล้านคันต่อปีทั่วโลกภายในปี 2030 ซึ่งปัจจุบัน Toyota จำหน่ายรถยนต์ได้ประมาณ 10 ล้านคันทั่วโลกต่อปี  อากิโอะ โทโยดะ ประธานเจ้าหน้าที่บริหารของ Toyota Motor ย้ำว่า แบรนด์ Lexus สุดหรูของ Toyota ถือเป็นกุญแจสำคัญในการเร่งการเปลี่ยนผ่านสู่ EV ซึ่งจากผู้บริโภคในกลุ่มนี้มีความต้องการที่จะใช้รถยนต์ไฟฟ้า  แม่ทัพของ Toyota กล่าวเสริมว่า Toyota ตั้งเป้าที่จะนำเสนอ EV แบบเต็มรูปแบบใน ‘รถยนต์ทุกกลุ่ม’ และทำให้รถยนต์ Lexus ทั้งหมดที่จำหน่ายในยุโรป อเมริกาเหนือ และจีน ใช้พลังงานไฟฟ้าภายในปี 2030 ก่อนที่จะทำให้รถยนต์ Lexus ทั้งหมดที่จำหน่ายทั่วโลกเป็นรถยนต์ไฟฟ้าภายในปี 2035  ตามเป้าหมายล่าสุด Toyota จะลงทุนประมาณ 2 ล้านล้านเยนในการพัฒนาแบตเตอรี่รถยนต์ไฟฟ้า ซึ่งเพิ่มขึ้นประมาณ 30% จากแผนงานที่ประกาศในเดือนกันยายน และเพิ่มกำลังการผลิตแบตเตอรี่เป็น 280 กิกะวัตต์ต่อชั่วโมงภายในปี 2030 เพิ่มขึ้น 40% เพิ่มขึ้นจากแผนเดิม  ในอดีต Toyota ให้ความสำคัญกับรถไฮบริดในฐานะโซลูชันที่ ‘ใช้ได้จริง’ โดยกล่าวว่า ความจำเป็นในการลดการปล่อยก๊าซคาร์บอนไดออกไซด์ต้องสมดุลโครงสร้างพื้นฐานการชาร์จที่ไม่เพียงพอในหลายตลาด ทำให้เป็นอุปสรรคต่อรถยนต์ไฟฟ้า ซึ่งเรื่องนี้ทำให้ Toyota มักถูกวิพากษ์วิจารณ์ว่าระมัดระวังมากเกินไปเกี่ยวกับ EV ซึ่งเป็นภาพที่ Toyoda ต้องการจะลบออกไป  “แม้ 2 ล้านคันจะเป็นตัวเลขที่เยอะแล้ว วันนี้เราเพิ่มจำนวนเป็น 3.5 ล้านคัน” โทโยดะกล่าว พร้อมย้ำว่าตัวเลขนี้เทียบได้กับปริมาณการผลิตประจำปีของ Daimler หรือ Suzuki  ความเคลื่อนไหวของ Toyota เกิดขึ้นในขณะที่ผู้ผลิตรถยนต์ทั่วโลกเร่งลงทุนอย่างหนักในด้านรถยนต์ไฟฟ้าและการพัฒนาแบตเตอรี่ โดยการพัฒนาแบตเตอรี่ที่ทนทานและราคาประหยัดจะเป็นหัวใจสำคัญของการแข่งขันอย่างมีประสิทธิภาพ  Volkswagen ของเยอรมนีได้ประกาศว่าจะลงทุน 8.9 หมื่นล้านยูโร จากปี 2022-2026 ในเทคโนโลยีใหม่รวมถึง EV ขณะที่ General Motors ซึ่งมีสำนักงานใหญ่ในสหรัฐฯ กล่าวว่า จะลงทุน 3.5 หมื่นล้านดอลลาร์ในช่วงปี 2020-2025 ในการพัฒนารถยนต์ไฟฟ้าและอัตโนมัติ และเพิ่มการผลิตแบตเตอรี่  :,"['Business', 'Business']",THE STANDARD WEALTH,2021-12-13
ค่ายผลิตรถยนต์ไฟฟ้าเวียดนามทุ่มกว่า 170 ล้านดอลลาร์ ตั้งโรงงานผลิตแบตเตอรี่ขนาด 50 ไร่," VinFast ผู้ผลิตรถยนต์ไฟฟ้าชั้นนำรายใหญ่สัญชาติเวียดนาม ประกาศเริ่มต้นก่อสร้างโรงงานผลิตแบตเตอรี่รถยนต์ไฟฟ้าเพื่อให้เป็นแหล่งพลังงานสำหรับรถยนต์และรถบัสไฟฟ้าภายในประเทศ  Vingroup บริษัทแม่ของ VinFast ระบุว่า ได้ใช้เงินลงทุนมากกว่า 173.7 ล้านดอลลาร์สหรัฐ ในการก่อสร้างตัวโรงงานเฟสแรก ซึ่งจะมีกำลังการผลิตแบตเตอรี่ลิเธียม 100,000 แพ็กต่อปี โดยตัวโรงงานอยู่ในจังหวัดฮาตินห์ ทางตอนกลางของประเทศ กินพื้นที่มากกว่า 8 เฮกตาร์ (ราว 50 ไร่)  ขณะที่ในส่วนของเฟสที่สอง รายงานระบุว่า ทางโรงงานจะขยายกำลังการผลิตให้ได้ 1 ล้านแพ็กต่อปี และให้ครอบคลุมการผลิตเซลล์แบตเตอร์รี่ อย่างไรก็ตาม แถลงการณ์ไม่ได้เปิดเผยรายละเอียดเกี่ยวกับระยะเวลาที่แน่นอนของทั้งสองเฟสแต่อย่างใด  ด้าน VinFast ซึ่งมีแผนสร้างโรงงานในสหรัฐฯ ภายในสิ้นปี 2024 นี้ เพิ่งจะเปิดตัวรถยนต์ไฟฟ้าเอสยูวี 2 รุ่น คือ VF e35 และ VF e36 ในงาน Los Angeles Auto Show ในเดือนพฤศจิกายนที่ผ่านมา โดยคาดว่าจะสามารถรับคำสั่งพรีออร์เดอร์ในตลาดโลกได้ในช่วงครึ่งปีแรกของปี 2022 ขณะที่สำหรับตลาดในเวียดนาม ทาง VinFast มีกำหนดส่งมอบรถยนต์ไฟฟ้ารุ่นดังกล่าวให้กับลูกค้าในประเทศในวันที่ 25 ธันวาคมนี้  :   ช่องทางติดตาม THE STANDARD WEALTH","['Business', 'Business']",THE STANDARD TEAM,2021-12-13
‘รุ่นใหญ่ ใจเก๋า’ ประกันภัยรถยนต์ชั้น 1 นิยามใหม่ของชีวิตวัยเกษียณ [ADVERTORIAL], ยุคสมัยหนึ่งเราอาจจะเคยเชื่อกันว่าความสุขเพียงหนึ่งเดียวของคนสูงวัยหรือคนที่อยู่ในวัยเกษียณคือการได้ใช้เวลาทั้งชีวิตอยู่ร่วมกับลูกๆ หลานๆ การเฝ้ารอให้ลูกหลานกลับมากินข้าวเย็นด้วยกันที่บ้าน หรือการได้ออกเดินทางไปเที่ยวพักผ่อนด้วยกันในวันหยุด แต่คุณเคยได้ยินเรื่องราวของคนเหล่านี้หรือเปล่า?   คนเหล่านี้คือตัวแทนของผู้สูงวัยที่ยังเปี่ยมล้นด้วยแพสชันและแรงบันดาลใจ พวกเขาเชื่อมั่นในศักยภาพของตัวเอง และกล้าที่จะลองทำสิ่งใหม่ๆ ด้วยความมั่นใจ  นอกจากความสุขของการได้อยู่ร่วมกับครอบครัวแล้ว ยังมีสถานที่อีกมากมายที่พวกเขาอยากเดินทางไปเห็นกับตา ยังมีภูเขาอีกมากมายที่รอให้ไปพิชิต และยังมีความฝันอีกมากมายที่อยากจะทำให้สำเร็จ    เมื่อนิยามของความสุขของชีวิตในวัยเกษียณได้เปลี่ยนแปลงไป ยุคนี้จึงมีสินค้าและบริการมากมายที่ออกแบบมาเพื่อตอบโจทย์รูปแบบการใช้ชีวิตในนิยามใหม่ของคนสูงวัย ไม่ว่าจะเป็นสุขภัณฑ์อัจฉริยะ ไม้เท้าอเนกประสงค์ และสถานที่ท่องเที่ยวที่ออกแบบเพื่อตอบโจทย์นักท่องเที่ยวกลุ่มนี้โดยเฉพาะ และผลิตภัณฑ์ล่าสุดเพื่อการคุ้มครองดูแลผู้สูงอายุ ประกันภัยรถยนต์ชั้น 1 ‘รุ่นใหญ่ ใจเก๋า’ ที่มอบความคุ้มครองสุดเอ็กซ์คลูซีฟแก่ผู้ที่มีอายุระหว่าง 55-75 ปีโดยเฉพาะ เพื่อสนับสนุนให้ผู้สูงวัยได้ใช้ชีวิตทุกวันอย่างมีความสุข ขับรถไปไหนๆ ได้อย่างมั่นใจไม่มีอะไรต้องกังวล พร้อมเพิ่มความอุ่นใจให้ลูกหลาน ด้วยบริการเสริมพิเศษที่ดูแลเสมือนคนในครอบครัว    ดร.พงษ์ภาณุ ดำรงศิริ กรรมการผู้จัดการใหญ่ บริษัท กรุงไทยพานิชประกันภัย จำกัด (มหาชน) หรือ KPI เล่าถึงการปรับตัวครั้งใหม่ขององค์กรเพื่อตอบสนองตลาดของคนวัยเกษียณ ที่สืบเนื่องมาจากความเปลี่ยนแปลงของโครงสร้างประชากรศาสตร์ และค่านิยมของผู้สูงวัยในปัจจุบัน  “ต้องบอกว่าประเทศไทยเข้าสู่สังคมผู้สูงวัย (Aging Society) เป็นที่เรียบร้อยแล้ว และอีกไม่นานเรากำลังจะเข้าสู่สังคมผู้สูงอายุระดับสุดยอด (Super Aged Society) แปลว่าจะมีประชากรมากถึง 25% หรือราวๆ 17-18 ล้านคนที่เป็นผู้มีอายุเกิน 60 ปีขึ้นไป ประกอบกับนิยามใหม่ของการใช้ชีวิตของคนปัจจุบัน การเกษียณไม่ได้หมายความว่าเป็นชีวิตที่ต้องอยู่แต่บ้านเท่านั้น เช่น การเกิดขึ้นของอินฟลูเอนเซอร์ที่เป็นผู้สูงวัยในปัจจุบัน สะท้อนให้เห็นอย่างชัดเจนว่าคนกลุ่มนี้ยังมีความ Young at Heart ยังดูแลตัวเองได้ดี ยังใช้ชีวิตอย่างสดชื่นแจ่มใส และมีไลฟ์สไตล์ที่สนุกสนานไม่ต่างจากคนวัยอื่น นี่จึงเป็นที่มาของการออกผลิตภัณฑ์ภายใต้ชื่อ ‘รุ่นใหญ่ ใจเก๋า’ เพราะเราอยากจะเชียร์อัพให้คนวัยเกษียณได้ออกมาใช้ชีวิตกันให้เต็มที่ สนุกไปกับการออกไปทำกิจกรรมต่างๆ นอกบ้านที่ตัวเองสนใจ”  โดยทาง KPI ได้วางเป้าหมายที่จะนำเสนอผลิตภัณฑ์ต่างๆ สู่ตลาดของกลุ่มผู้สูงวัยอย่างจริงจัง ประกันภัยรถยนต์ชั้น 1 แบบพิเศษ ‘รุ่นใหญ่ ใจเก๋า’ เป็นผลิตภัณฑ์ที่ออกสู่ตลาดเป็นตัวแรก และหลังจากนี้จะมีซีรีส์อื่นๆ ของผลิตภัณฑ์ในกลุ่มผู้สูงวัยที่จะนำเสนอออกมาเรื่อยๆ    “ปัจจุบันมีผู้สูงอายุมากมายที่เกษียณแล้วยังขับรถได้เองและอยากเดินทางท่องเที่ยวไปในที่ต่างๆ รวมทั้งการใช้ชีวิตนอกบ้านและสร้างคุณค่าให้สังคมและเศรษฐกิจ ด้วยไลฟ์สไตล์การชีวิตในสังคมปัจจุบันที่เปลี่ยนแปลงไป โจทย์ที่ท้าทายสำหรับเราคือ ทำอย่างไรที่เราจะช่วยดูแลสนับสนุนให้ผู้สูงวัยได้ออกไปใช้ชีวิตได้อย่างปกติโดยไม่กังวล อย่างมีอิสระอย่างที่ใจต้องการ แผนประกันภัยรถยนต์นี้จึงออกแบบ นอกจากจะดูแลเรื่องอุบัติเหตุรถยนต์แล้ว ยังมีบริการเสริมอื่นๆ ที่จะมอบประสบการณ์แบบเอ็กซ์คลูซีฟให้ลูกค้าด้วย”    ดร.พงษ์ภาณุ พูดถึงการให้บริการ ซึ่งนอกจากจะดูแล ‘ผู้สูงอายุ’ เป็นหลักแล้ว ยังดูแลรวมไปถึงกลุ่มลูกค้าวัยทำงานที่กำลังถูกท้าทายด้วยการต้องปรับตัวเข้ากับการทำงานในยุคใหม่ที่ท้าทายมากขึ้น  “เพราะการทำงานในยุคปัจจุบันนี้ที่ถือว่าเวลาเป็นสิ่งมีค่า หรือเรียกว่าการทำงานแบบ Hybrid Work ที่ทำให้เราต้องปรับเปลี่ยนวิธีการทำงานที่บ้านสลับกับที่ออฟฟิศ หรือแม้แต่ทำงานได้ทุกที่ จะวันหรือเวลาไหนก็ได้ ทำให้เราต้องเพิ่มการจัดการบริหารเวลามากขึ้น บริษัทจึงมีแนวคิดในการออกแบบผลิตภัณฑ์สำหรับผู้สูงอายุนี้ เพื่อช่วยลดภาระของลูกหลานที่จะต้องแบ่งเวลามาดูแลพ่อแม่ ประกันภัยรถยนต์ชั้น 1 ‘รุ่นใหญ่ ใจเก๋า’ จะช่วยดูแลท่านเหล่านี้แทน ไม่ว่าจะเรื่องอุบัติเหตุจากการขับรถ หรือบริการต่างๆ ที่ผู้สูงวัยควรได้รับ ทำให้ท่านอุ่นใจว่าผู้สูงวัยจะได้รับการดูแลที่ใกล้ชิด    ประกันภัยรถยนต์ชั้น 1 ‘รุ่นใหญ่ ใจเก๋า’ มอบความคุ้มครองพิเศษสำหรับลูกค้ารุ่นใหญ่ที่มีอายุระหว่าง 55-75 ปี ซึ่งนอกจากได้รับความคุ้มครองแบบประกันภัยรถยนต์ชั้น 1 แล้ว ยังจะได้รับบริการพิเศษมากขึ้น เช่น บริการช่วยเหลือฉุกเฉินบนท้องถนน 24 ชั่วโมง (Senior Assistant Service) บริการเติมน้ำมัน เปลี่ยนยาง เปลี่ยนแบตเตอรี่ หรือบริการจัดหาช่างกุญแจ รับค่าชดเชยระหว่างการเข้ารักษาตัวในโรงพยาบาลเนื่องจากอุบัติเหตุ ดูแลค่าบริการรถพยาบาลฉุกเฉิน รวมถึงบริการให้คำปรึกษาทางการแพทย์ บริการให้คำปรึกษาด้านเวชศาสตร์ชะลอวัย และดูแลค่าใช้จ่ายสำหรับอุปกรณ์สิ้นเปลืองทางการแพทย์ คุ้มครองการโจรกรรมทรัพย์สินส่วนบุคคลภายในรถ บริการรับ-ส่งรถเข้าอู่ซ่อม และบริการอื่นๆ อีกมากมาย โดยลูกค้าผู้ถือกรมธรรม์จะได้รับบัตร ‘รุ่นใหญ่ แคร์การ์ด’ ที่ระบุหมายเลขติดต่อได้ทันทีกรณีต้องการความช่วยเหลือฉุกเฉิน ให้ลูกค้าได้รับบริการได้อย่างรวดเร็วที่สุด  “จากสถิติพบว่า ผู้ที่ประสบอุบัติเหตุรถยนต์ส่วนใหญ่ไม่ไช่กลุ่มผู้สูงวัย ส่วนกลุ่มผู้สูงวัยมักจะเป็นอุบัติเหตุเพียงเล็กๆ น้อยๆ แต่เกิดขึ้นบ่อยครั้ง เช่น ถอยรถชนเสาหรือรั้วบ้าน ขับรถชนสิ่งเล็กๆ น้อยๆ ข้างทาง และเมื่อเกิดอุบัติเหตุขึ้นก็มักจะโทรเรียกลูกหลานให้ช่วย ไม่ว่าจะให้ช่วยแจ้งประกันภัย เอารถไปเข้าอู่ หรือพาไปส่งโรงพยาบาลในกรณีที่มีการบาดเจ็บ ถ้าลูกๆ ยังไม่พร้อมไปช่วยเหลือทันทีเพราะอาจจะติดงานอยู่ แล้วใครที่จะเป็นคนช่วยจัดการเรื่องต่างๆ เหล่านี้แทน นี่จึงเป็นอีกเหตุผลหนึ่งที่บริษัทใส่ใจรายละเอียดและให้ความสำคัญกับการออกแบบผลิตภัณฑ์ในกลุ่มผู้สูงวัยโดยเฉพาะ”  ดร.พงษ์ภาณุกล่าวทิ้งท้ายว่า “ผมเชื่อว่าผู้สูงวัยหลายๆ คนยังมีสุขภาพแข็งแรงและยังมีแพสชัน มีอีกหลายเรื่องที่อยากทำหลังวัยเกษียณ ไม่ว่าจะเป็นการท่องเที่ยวไปในที่ต่างๆ การได้สานฝันของตัวเอง หรือแม้แต่โอกาสในการช่วยเหลือสังคม หากเรามีแผนประกันภัยที่คอยดูแลได้ครอบคลุมเพียงพอที่จะสนับสนุนให้ผู้สูงวัยเหล่านั้นมีโอกาสที่จะดูแลตัวเองได้ ได้ทำกิจกรรมหรือสิ่งต่างๆ ในแบบที่คิดไว้ได้อย่างเต็มที่ ก็ถือว่าเราได้เป็นส่วนหนึ่งที่จะคอยสนับสนุนให้ผู้สูงวัยในสังคมไทยของเราได้ออกไปใช้ชีวิตในสังคมปัจจุบันได้อย่างมีคุณภาพและมีความสุข”,"['Living', 'POP']",ศนิชา ละครพล,2021-12-12
EA เดินเครื่องผลิตแบตเตอรี่รถยนต์ไฟฟ้าใหญ่สุดในอาเซียน หวังช่วยดันไทยขึ้นแท่นฮับ EV," บมจ.พลังงานบริสุทธิ์ หรือ​ EA รุกสร้าง New S-Curve ครั้งใหญ่ ล่าสุดเริ่มเดินเครื่องโรงงานผลิตแบตเตอรี่ลิเทียมไอออน และระบบกักเก็บพลังงานแบบครบวงจรที่ทันสมัย และมีกำลังการผลิตขนาดใหญ่ที่สุดในภูมิภาคอาเซียน โดยเป็นโรงงานแบตเตอรี่แห่งแรกที่มีกำลังการผลิตสูงถึง 1 กิกะวัตต์ชั่วโมงต่อปี ในเขตโครงการพัฒนาระเบียงเศรษฐกิจพิเศษภาคตะวันออก (EEC) และเตรียมแผนขยายกำลังการผลิตสู่ 50 กิกะวัตต์ชั่วโมงต่อปีตามแผนในอนาคต หนุน EA ขึ้นแท่นผู้นำด้านนวัตกรรมแบตเตอรี่รายใหญ่ที่สุดของไทยและอาเซียน  ทั้งนี้ โรงงานผลิตแบตเตอรี่ลิเทียมไอออนและระบบสำรองไฟฟ้าแห่งนี้ ดำเนินการโดย บริษัท อมิตา เทคโนโลยี (ประเทศไทย) จำกัด ซึ่งเป็นบริษัทย่อยของ EA มีกำลังการผลิตเริ่มต้น 1 กิกะวัตต์ชั่วโมงต่อปี ซึ่งระยะแรกนี้มีความพร้อมที่จะขยายกำลังการผลิตได้สูงสุดถึง 4 กิกะวัตต์ชั่วโมงต่อปีในทันที ​  โรงงานอมิตา เทคโนโลยี (ประเทศไทย) มีพื้นที่การผลิตในโรงงานรวมกว่า 80,000 ตารางเมตร เป็นโรงงานผลิตแบตเตอรี่ลิเทียมไอออนชนิด Pouch Cell และระบบสำรองไฟฟ้าแบบครบวงจรที่ใช้ระบบอัจฉริยะ และระบบการผลิตอัตโนมัติที่ทันสมัยเพื่อให้กระบวนการผลิตมีประสิทธิภาพสูงสุดและต้นทุนไม่สูง  โรงงานดังกล่าวตั้งอยู่ในเขต EEC มีขนาดพื้นที่กว่า 90 ไร่ ที่พร้อมรองรับการขยายกำลังการผลิตเพิ่มอีก 10 เท่า หรือคิดเป็นกำลังการผลิตสูงสุดของภูมิภาคอาเซียนที่ 50 กิกะวัตต์ชั่วโมงต่อปี ตลอดจนอยู่ในพื้นที่ที่มีความพร้อมรองรับการลงทุนของอุตสาหกรรมที่เกี่ยวเนื่อง เพื่อสร้างระบบนิเวศของ New S-Curve ที่สมบูรณ์  โดยได้ออกแบบให้โรงงานแห่งนี้ใช้ระบบที่ทันสมัย เพื่อให้สามารถดำเนินการผลิตได้อย่างต่อเนื่องและมีประสิทธิภาพ รวมทั้งยังสามารถปรับปรุงและเปลี่ยนแปลงขั้นตอนการผลิตต่างๆ ได้ง่ายเพื่อตอบโจทย์เทคโนโลยีต่างๆ ในอนาคต อีกทั้งโรงงานยังเน้นแนวคิดที่ใช้พลังงานในการผลิตอย่างมีประสิทธิภาพ ลดของเสียที่เกิดจากกระบวนการผลิต โดยมุ่งเน้นการรีไซเคิลในกระบวนการผลิตให้มากที่สุด  ด้านสายการผลิตได้รับความร่วมมือจากบริษัท อมิตา เทคโนโลยี อิงค์ (ไต้หวัน) ซึ่งเป็นผู้ผลิตและจำหน่ายแบตเตอรี่ลิเทียมไอออนในไต้หวันมากว่า 20 ปี ที่กลุ่มพลังงานบริสุทธิ์เข้าไปร่วมทุน ถ่ายทอดประสบการณ์และเทคโนโลยีในการสร้างโรงงานจนเป็นผลสำเร็จ ผ่านบริษัทย่อยชื่อ บริษัท อมิตา เทคโนโลยี (ประเทศไทย) จำกัด ที่มีกำลังการผลิตขนาดใหญ่มากขึ้นในระดับ World Class เพื่อผลิตแบตเตอรี่ลิเทียมไอออนชนิด Pouch Cell ด้วยเทคโนโลยีสมัยใหม่ และวัสดุที่มีความปลอดภัยสูงในการผลิตเซลล์แบตเตอรี่ให้สามารถจุพลังงานได้สูง มีน้ำหนักเบา มีอายุการใช้งานที่ยาวนาน ไม่มีส่วนประกอบของสารที่เป็นอันตราย เช่น กรด หรือตะกั่ว และใช้เทคนิคพิเศษในการผลิตเซลล์ เพื่อให้สามารถคัดแยกแผ่นขั้วบวกและขั้วลบได้ง่ายในขั้นตอนของการรีไซเคิลเมื่อแบตเตอรี่หมดอายุการใช้งาน จึงทำให้เป็นแบตเตอรี่ที่เป็นมิตรต่อสิ่งแวดล้อม  จุดเด่นของแบตเตอรี่ของอมิตา คือได้รับการออกแบบให้เข้ากับเทคโนโลยีแบบ Ultra-Fast Charge ที่รองรับการชาร์จยานยนต์ไฟฟ้าขนาดใหญ่ได้ภายในเวลาเพียง 15 นาที พร้อมรองรับการชาร์จได้สูงถึง 3,000 รอบ เหมาะสำหรับรองรับการใช้งานของยานยนต์ไฟฟ้าเชิงพาณิชย์ขนาดใหญ่ ซึ่งปัจจัยเรื่องเวลาเป็นสิ่งสำคัญในการใช้งานอย่างคุ้มค่าที่สุด  แบตเตอรี่ลิเทียมไอออนที่ผลิตได้สามารถนำไปใช้กับยานยนต์ไฟฟ้าทุกประเภทไม่ว่าจะเป็นรถยนต์ไฟฟ้า รถบรรทุกไฟฟ้า รถโดยสารไฟฟ้า และเรือโดยสารไฟฟ้า เพื่อช่วยในการลดการปล่อยมลภาวะสู่สิ่งแวดล้อมที่เกิดจากเครื่องยนต์สันดาปภายใน โดยแบตเตอรี่ลิเทียมไอออนที่ผลิตได้ในระยะเริ่มต้น ขนาด 1 กิกะวัตต์ หรือ 1,000,000 กิโลวัตต์ สามารถนำมาใช้ในรถโดยสารไฟฟ้าขนาด 11 เมตร ซึ่งขับเคลื่อนได้ระยะทางสูงสุด 240 กิโลเมตร ได้ถึง 4,160 คันต่อปี และการใช้รถโดยสารไฟฟ้า จำนวน 4,160 คัน สามารถช่วยลดปริมาณก๊าซเรือนกระจก (GHG Emission Reduction) ประมาณ 91,709 ตันต่อปี และลดปริมาณการใช้น้ำมันดีเซลได้กว่า 97,066,667 ลิตรต่อปี เมื่อเทียบกับรถโดยสารที่ขับเคลื่อนด้วยน้ำมันดีเซล  สมโภชน์ อาหุนัย ประธานเจ้าหน้าที่บริหาร EA กล่าวว่า โรงงานผลิตแบตเตอรี่ลิเทียมไอออนและระบบกักเก็บพลังงาน จะเป็นหัวใจสำคัญของการผลิตยานยนต์ไฟฟ้า (Electric Vehicle) และการนำพลังงานหมุนเวียนที่มีเสถียรภาพเข้ามาใช้ในชีวิตประจำวันเพื่อลดการปล่อยก๊าซเรือนกระจก  ความสำเร็จของโรงงานแบตเตอรี่จะเป็นตัวเร่งให้เกิดการเปลี่ยนแปลงของอุตสาหกรรมยานยนต์ของไทย และช่วยสร้าง Product Champion ใหม่ให้กับประเทศ รวมถึงเป็นจุดดึงดูดให้ผู้ผลิตรถยนต์จากต่างประเทศเลือกที่จะปักฐานกำลังการผลิตหลักไว้ที่ประเทศไทย  โดยขณะนี้ EA อยู่ระหว่างเจรจากับลูกค้าที่แสดงความสนใจ หากเจรจาแล้วเสร็จบริษัทก็จะพิจารณาเพิ่มกำลังการผลิตเป็น 2 กิกะวัตต์ ซึ่งน่าจะใช้เวลาลงทุนและติดตั้งเครื่องจักรประมาณ 6-12 เดือนหลังจากเจรจาแล้วเสร็จ ส่วนเป้าหมายกำลังการผลิต 50 กิกะวัตต์ซึ่งเป็นแผนยุทธศาสตร์นั้น เชื่อว่าจะถึงเป้าหมายเร็วขึ้นหากได้รับการสนับสนุนจากภาครัฐ  “นอกเหนือจากศักยภาพในการผลิตเซลล์แบตเตอรี่ได้เองแล้ว EA ยังคิดไกลแบบก้าวกระโดด ด้วยการขยาย Supply Chain ให้กว้างขึ้น เพื่อช่วยลดต้นทุน ลดขยะและลดการพึ่งพาจากภายนอก โดยมีการสร้างหอกลั่นสาร Solvent ที่ใช้ในกระบวนการผลิตเซลล์แบตเตอรี่ เพื่อทำให้บริสุทธิ์จนสามารถนำกลับมาใช้ใหม่ได้ ทำให้มีของเสียน้อยลง และลดการนำเข้าวัตถุดิบจากต่างประเทศ อีกทั้งยังได้สร้างโรงงานผลิตสาร Electrolyte ซึ่งเป็นหนึ่งในวัตถุดิบที่สำคัญที่เป็นตัวกำหนดประสิทธิภาพของเซลล์แบตเตอรี่ใช้เองเป็นรายแรกในภูมิภาคอาเซียน ประกอบกับมีทีม In House R&D ทำให้สามารถนำสาร Electrolyte ที่ผลิตเสร็จ มาทดสอบในเซลล์แบตเตอรี่เพื่อวัด Performance ได้ทันที และสามารถคิดค้นพัฒนาสูตรเองให้ดียิ่งขึ้นตลอดเวลา นอกจากนี้ยังมีการนำระบบกักเก็บพลังงาน (ESS) ที่บริษัทผลิตได้เองมาใช้เป็นแหล่งจ่ายไฟฟ้าสำรองให้กับเครื่องจักรและอุปกรณ์ที่มีความสำคัญและต้องทำงานอย่างต่อเนื่อง ตลอดจนมีโรงรีไซเคิลเพื่อลดขยะที่เป็นพิษ เป็นการคิดและออกแบบกระบวนการผลิตแบบครบวงจร ซึ่งเป็นจุดแข็งที่โดดเด่น สามารถเสริมศักยภาพของอุตสาหกรรมยานยนต์ไฟฟ้าที่เป็น New S-Curve ตามยุทธศาสตร์ของประเทศ ในโครงการพัฒนาระเบียงเศรษฐกิจพิเศษภาคตะวันออก (EEC) และสนับสนุนด้านความยั่งยืน โดยเฉพาะอย่างยิ่งการลดมลพิษและภาวะโลกร้อนให้บรรลุเป้าหมายอย่างแท้จริง” สมโภชน์กล่าว  อย่างไรก็ตาม บริษัทยังไม่สามารถประเมินสัดส่วนรายได้จากธุรกิจ New S-Curve (รถยนต์ไฟฟ้าและแบตเตอรี่) ได้อย่างชัดเจน แต่เป็นแนวโน้มขาขึ้นอย่างแน่นอน ขณะที่ธุรกิจโรงไฟฟ้าจะเป็นธุรกิจที่สร้างรายได้ประจำ (Recurring Income) ให้กับบริษัท   ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Business', 'Business']",THE STANDARD WEALTH,2021-09-12
กรุงศรี ออโต้ เล็งเพิ่มเงื่อนไขปล่อยกู้ หาก สคบ. คุมดอกเบี้ยเช่าซื้อรถยนต์และมอเตอร์ไซค์ที่ 15 และ 20% ห่วงเด็กจบใหม่เข้าถึงสินเชื่อยาก," กฤติยา ศรีสนิท ประธานคณะเจ้าหน้าที่ด้านธุรกิจสินเชื่อยานยนต์ ธนาคารกรุงศรีอยุธยา กล่าวถึงแนวคิดในการกำหนดเพดานดอกเบี้ยสินเชื่อเช่าซื้อรถยนต์เป็นอัตราเดียวของสำนักงานคณะกรรมการคุ้มครองผู้บริโภค (สคบ.) โดยให้ดอกเบี้ยสินเชื่อรถยนต์ใหม่อยู่ที่ 15% ขณะที่รถยนต์มือสองรวมทั้งมอเตอร์ไซค์อยู่ที่ 20% ว่า หาก สคบ. กำหนดอัตราดอกเบี้ยเช่าซื้อที่ระดับ 15% จริง ในส่วนของบริษัทคงต้องการประเมินความเสี่ยงตัวเองและลูกค้าใหม่ และอาจจะต้องปรับเงื่อนไขในการพิจารณาสินเชื่อเพิ่มเติม โดยเฉพาะในเรื่องของเงินดาวน์ขั้นต่ำหรือการขยายเวลาผ่อนชำระ  อย่างไรก็ตาม ในวันที่ 16 ธันวาคมนี้ที่ภาครัฐจะเปิดให้มีการรับฟังความเห็นจากผู้ประกอบการทั้งธนาคารและนอนแบงก์ รวมถึงสมาคมธุรกิจเช่าซื้อและสมาคม ถึงอัตราดอกเบี้ยที่เหมาะสม เนื่องจากต้นทุนของแต่ละแห่งที่ไม่เท่ากัน ซึ่งโดยส่วนตัวมองว่าควรปล่อยดอกเบี้ยให้เป็นไปตามกลไกตลาด เนื่องจากปัจจุบันกลไกตลาดทำงานได้ดีอยู่แล้ว ลูกค้าสามารถตรวจสอบดอกเบี้ยที่แต่ละสถาบันการเงินเสนอได้ตลอดเวลา ผู้ประกอบการใดที่เสนออัตราดอกเบี้ยสูงก็จะไม่ได้รับความสนใจจากลูกค้าในที่สุด  นอกจากนี้ภาครัฐต้องหาจุดสมดุลระหว่างผู้บริโภค และผู้ประกอบการ โดยเฉพาะกลุ่มลูกค้าที่เริ่มต้นการทำงานหรือผู้ที่ต้องใช้รถในการประกอบอาชีพจะทำอย่างไร  “จริงๆ ทุกวันนี้กลไกตลาดทำงานได้ดีอยู่แล้ว และดอกเบี้ยในขณะนี้ก็ไม่ได้แพง หากคุมอัตราดอกเบี้ยไว้ เมื่อถึงวันหนึ่งแนวโน้มที่ต้นทุนดอกเบี้ยเพิ่มขึ้น เราจะต้องกลับมาแก้ไขกันอีกครั้งหรือ” กฤติยากล่าว  กฤติยายังกล่าวถึงการขยายสินเชื่อปีนี้ว่า ยังเชื่อว่าจะเติบโตได้ 2% จากปีก่อน เป็นไปตามเป้าหมายเดิมที่ตั้งไว้ที่ 4.28 แสนล้านบาท เนื่องจากการขยายตัวทางเศรษฐกิจที่ปรับตัวดีขึ้น โดยภาพรวมเศรษฐกิจปีนี้คาดว่า GDP จะเติบโต 1.2% จากเดิมที่คาดไว้ 0.6% หลังสถานการณ์โควิดที่ดีขึ้น มีการเปิดประเทศ แต่จะเป็นการทยอยฟื้นตัวและจะกลับไปสู่ช่วงก่อนโควิดน่าจะปลายปี 2565  โดยในปีนี้คาดว่ายอดขายรถยนต์ใหม่จะอยู่ที่ 7.5 แสนคัน ลดลง 5% ขณะที่ตลาดสินเชื่อยานยนต์อยู่ที่ 4.65 แสนล้านบาท ลดลง 4% ในส่วนของ NPL ยังอยู่ในระดับ 1.7% จากมาตรการของธนาคารแห่งประเทศไทยและมาตรการดูแลลูกค้าของบริษัท  กฤติยากล่าวอีกว่า สินเชื่อออนไลน์ในปีนี้ขยายตัวได้ในสัดส่วน 4% ของสินเชื่อปล่อยใหม่ที่เพิ่มขึ้น โดยกลยุทธ์ของกรุงศรี ออโต้ จะเน้นทั้งช่องทางออนไลน์และออฟไลน์ด้วยการพัฒนาช่องทางดิจิทัลโดยใช้เทคโนโลยีมาให้บริการ วิเคราะห์ข้อมูลลูกค้ารายบุคคล พิจารณาสินเชื่อแบบเรียลไทม์ เพื่อยกระดับการให้บริการของพนักงาน  ทั้งนี้ งานวิจัยของ ABeam Consulting ระบุว่า 40% ของผู้บริโภคชาวไทยสนใจซื้อออนไลน์ แต่ลูกค้ายังให้ความสำคัญกับการพูดคุยกับพนักงานขายเป็นช่องทางอันดับ 1 โดยลูกค้าอีก 59% ยังนิยมเข้าศูนย์เพื่อเทสต์รถ พูดคุยกับพนักงานขาย และเปรียบเทียบราคา ดังนั้นตลาดรถยนต์ยังต้องมีคนมาเกี่ยว ขณะที่เจ้าของรถหรูและทั่วไปเกินครึ่งเลือกใช้หรือต้องการช่องทางดิจิทัลกับบริการหลังการขาย แต่กระบะยังออฟไลน์ กรุงศรี ออโต้ จึงต้องพัฒนาทั้ง 2 ช่องทาง เพื่อบริการที่ครบวงจร   ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Business', 'Economic']",ดำรงเกียรติ มาลา,2021-08-12
กกร. เตรียมยื่นหนังสือวอนรัฐทบทวนเพดานดอกเบี้ยเช่าซื้อรถยนต์เก่าและรถจักรยานยนต์ให้สะท้อนความเสี่ยงตลาด หวั่นคนเข้าถึงสินเชื่อยาก-แห่กู้นอกระบบ," สนั่น อังอุบลกุล ประธานกรรมการหอการค้าไทยและสภาหอการค้าแห่งประเทศไทย ในฐานะประธานคณะกรรมการร่วมภาคเอกชน 3 สถาบัน (กกร.) ประกอบด้วยสภาหอการค้าแห่งประเทศไทย สภาอุตสาหกรรมแห่งประเทศไทย และสมาคมธนาคารไทย เปิดเผยว่า ที่ประชุม กกร. จะยื่นหนังสือถึงรองนายกรัฐมนตรี สุพัฒนพงษ์ พันธ์มีเชาว์ ในฐานะที่เป็นผู้กำกับดูแลสำนักงานคณะกรรมการคุ้มครองผู้บริโภค (สคบ.) เพื่อขอให้ทบทวนร่างประกาศคณะกรรมการว่าด้วยสัญญาเกี่ยวกับเรื่องเช่าซื้อรถยนต์และรถจักรยานยนต์ฉบับล่าสุด ซึ่งได้กำหนดเพดานอัตราดอกเบี้ยรถยนต์ใช้แล้วและรถจักรยานยนต์เอาไว้ที่ 20%  “เรามองว่าการกำหนดดอกเบี้ยรถยนต์มือสองและรถจักรยานยนต์เอาไว้ที่ 20% ไม่สะท้อนความเสี่ยงที่แท้จริง หากมีการไปจำกัดเพดานดอกเบี้ยเอาไว้ที่ระดับดังกล่าวจะส่งผลกระทบวงกว้างเป็นลูกโซ่ต่ออุตสาหกรรมต้นน้ำ ภาคบริการ ตลอดจนการจ้างงาน เพราะเมื่อดอกเบี้ยไม่สะท้อนความเสี่ยง คนจะเข้าถึงสินเชื่อยากขึ้น คนที่ต้องการใช้รถจักรยานยนต์ในการทำงานจะได้รับผลกระทบ ขณะที่ยอดขายจากโรงงานก็จะลดลงตามไปด้วย เราจึงอยากขอเสนอให้ สคบ. ทบทวนอัตราดอกเบี้ยใหม่ให้เป็นไปตามข้อเสนอของ กกร.” ประธาน กกร. กล่าว  สนั่นกล่าวว่า เพดานดอกเบี้ยที่ กกร. มองว่าเหมาะสมและสะท้อนความเสี่ยงในตลาดอย่างแท้จริงคือ 24% สำหรับรถยนต์ใช้แล้ว และ 36% สำหรับรถจักรยานยนต์ เนื่องจากปัจจุบันอัตราการสูญเสียหรือ Loss Ratio สำหรับรถจักรยานยนต์อยู่ในระดับสูงถึง 37%  “กกร. ไม่ได้คัดค้านการปรับลดดอกเบี้ย เรามองว่าการมีกรอบเพดานที่ชัดเจนเป็นเรื่องดี เพราะที่ผ่านมาเราไม่เคยมีกรอบตรงนี้ ทำให้การคิดดอกเบี้ยไม่มีมาตรฐานที่ชัดเจน แต่กรอบที่จะกำหนดออกมาควรสะท้อนความเสี่ยงในตลาดด้วย ถ้าดอกเบี้ยต่ำเกินไปและไม่คุ้มเสี่ยง แทนที่ผู้บริโภคจะได้รับประโยชน์กลับจะกลายเป็นเสียประโยชน์ จะเข้าถึงสินเชื่อยากขึ้น หรือต้องไปกู้ยืมนอกระบบแทน” สนั่นระบุ  ทั้งนี้ ที่ประชุม กกร. ยังประเมินแนวโน้มเศรษฐกิจไทยในปี 2565 ว่ามีแนวโน้มเติบโตดีขึ้น แม้จะมีการระบาดของสายพันธุ์โอไมครอน เนื่องจากปัจจุบันไทยมีอัตราการฉีดวัคซีนให้กับประชาชนในระดับสูงและเพิ่มขึ้นต่อเนื่อง รวมถึงมาตรการด้านสาธารณสุข และการเข้า-ออกประเทศที่มีความเข้มงวด  อย่างไรก็ตาม ทุกภาคส่วนยังควรปฏิบัติตามมาตรการสาธารณสุขอย่างเคร่งครัด เพื่อไม่ให้เกิดการระบาดในระลอกใหม่ซ้ำเติม เนื่องจากที่ผ่านมาเห็นได้ชัดจากบทเรียนของการล็อกดาวน์ว่ามีต้นทุนต่อเศรษฐกิจและสังคมสูงมาก ทั้งผลกระทบโดยตรงจากการหยุดกิจกรรมทางเศรษฐกิจ และทางอ้อมจากการบั่นทอนความเชื่อมั่นของประชาชนและผู้ประกอบการ  สำหรับการขับเคลื่อนเศรษฐกิจในปี 2565 กกร. มองว่าภาครัฐจำเป็นต้องมีนโยบายสำหรับทั้งระยะสั้นและระยะยาว ในระยะสั้นที่การฟื้นตัวล่าช้าออกไป ภาคธุรกิจยังคงฟื้นตัวไม่พร้อมเพรียงกัน (K-Shaped Recovery) มาตรการพยุงเศรษฐกิจและกำลังซื้อของครัวเรือน รวมถึงการผ่อนคลายนโยบายการเงินที่มีความต่อเนื่องยังคงมีความจำเป็น  นอกจากนี้ ปัญหาการขาดแคลนแรงงานต่างด้าวควรแก้ไขโดยเร่งขึ้นทะเบียนและจัดสรรวัคซีนให้ เพราะในขณะนี้ประเทศไทยเริ่มมีปริมาณวัคซีนที่เพียงพอมากขึ้น โดยในระหว่างนี้ต้องช่วยกันรณรงค์ให้คนที่ยังไม่ได้รับวัคซีนรีบมาฉีดวัคซีน เพราะอัตราผู้เสียชีวิตจากโควิดส่วนใหญ่มาจากคนที่ไม่ได้รับวัคซีน  โดยที่ประชุม กกร. คาดการณ์ว่าเศรษฐกิจไทยปี 2565 จะขยายตัวได้ในกรอบ 3-4.5% สอดคล้องกับเศรษฐกิจโลกที่ปีหน้าน่าจะเติบโตที่ 4-5% ขณะที่ประมาณการการส่งออกในปี 2565 ว่าจะขยายตัวในกรอบ 3-5% ซึ่งมาจากการฟื้นตัวของเศรษฐกิจโลก ทำให้การส่งออกจะขยายตัวต่อจากปีนี้  ส่วนอัตราเงินเฟ้อทั่วไปคาดว่าจะขยายตัวอยู่ในกรอบ 1.2-2% ซึ่งมาจากแนวโน้มของสินค้า Commodities มีแนวโน้มราคาสูงขึ้น และปีหน้าสิ่งที่ต้องจับตามองอีกเรื่องคือปัญหาความขัดแย้งทางการเมือง เรื่อง Geopolitics ของหลายประเทศ  ขณะที่ภาพรวมเศรษฐกิจปี 2564 ปัจจุบันยังมีแนวโน้มฟื้นตัวสอดคล้องกับที่คาดการณ์ไว้ ทำให้ กกร. คงคาดการณ์เศรษฐกิจในปี 2564 เอาไว้ที่ 0.5-1.5% ขณะที่ประมาณการการส่งออกในปี 2564 ว่าจะขยายตัวในกรอบ 13.0-15.0% อันเนื่องมาจากดีมานด์เพิ่มสูงต่อเนื่อง โดยมีประเด็นที่จะต้องเร่งแก้ปัญหาคือการขาดแคลนตู้คอนเทนเนอร์ ส่วนอัตราเงินเฟ้อทั่วไปคาดว่าจะขยายตัวอยู่ในกรอบ 1-1.2%   ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Economic', 'Business']",THE STANDARD TEAM,2021-07-12
ครม. เคาะจัดเก็บภาษีรถยนต์กระบะ 3 ล้อ-รถกอล์ฟ-รถบักกี้-ATV-มอเตอร์ไซค์ไฟฟ้า คาดมีรายได้เข้ารัฐ 400 ล้านบาทต่อปี, วันนี้ (7 ธันวาคม) ธนกร วังบุญคงชนะ โฆษกประจำสำนักนายกรัฐมนตรี เผยว่า ที่ประชุมคณะรัฐมนตรี (ครม.) มีมติเห็นชอบร่างกฎกระทรวงกำหนดประเภทสินค้าตามพิกัดอัตราภาษีสรรพสามิต พ.ศ. … และร่างกฎกระทรวงกำหนดพิกัดอัตราภาษีสรรพสามิต (ฉบับที่…) พ.ศ. … เพื่อสร้างความเป็นธรรมและเกิดความชัดเจนในการจัดเก็บภาษีสรรพสามิตสำหรับสินค้ารถยนต์และรถจักรยานยนต์ที่มีรูปแบบใหม่ รวมทั้งเป็นการส่งเสริมอุตสาหกรรมรถจักรยานยนต์แบบพลังงานไฟฟ้าในประเทศและเพื่อรักษาสิ่งแวดล้อม  ทั้งนี้ ครม. มีมติเห็นชอบร่างกฎกระทรวงรวม 2 ฉบับ เพื่อกำหนดให้รถกอล์ฟที่มี ลักษณะแบบต่างๆ (Golf Cart) รถบักกี้ (Buggy) และรถ ATV ที่ขับเคลื่อนด้วยพลังงานไฟฟ้าที่มีแรงดันไฟฟ้ามากว่า 12 โวลต์ขึ้นไป หรือขับเคลื่อนด้วยพลังงานเชื้อเพลิงและรถยนต์ 3 ล้อที่มีลักษณะการขับขี่เช่นเดียวกับรถจักรยานยนต์เป็นสินค้าที่ต้องเสียภาษีสรรพสามิต โดยแก้ไขเพิ่มเติมอัตราภาษีสรรพสามิตสินค้ารถยนต์และรถจักรยานยนต์ ซึ่งที่ผ่านมายังไม่มีการเก็บภาษีสรรพสามิตสำหรับสินค้าดังกล่าวหรือเก็บภาษีสรรพสามิต  ทั้งนี้ร่างกฎกระทรวงทั้ง 2 ฉบับ ได้แก่ ร่างกฎกระทรวงกำหนดประเภทสินค้าตามพิกัดอัตราภาษี สรรพสามิต พ.ศ. … และร่างกฎกระทรวงกำหนดพิกัดอัตราภาษีสรรพสามิต (ฉบับที่…) พ.ศ. … โดยแก้ไขเพิ่มเติมบัญชีท้ายกฎกระทรวงกำหนดพิกัดอัตราภาษี สรรพสามิต พ.ศ. 2560 เพื่อกำหนดพิกัดอัตราภาษีสรรพสามิตสำหรับสินค้ารถยนต์และรถจักรยานยนต์ประเภทต่างๆ ดังนี้  รถกอล์ฟที่มีลักษณะแบบต่าง ๆ (Golf Cart) รถบักกี้ (Buggy) และรถ ATV จากเดิม ไม่มีการจัดเก็บภาษีสรรพสามิต และปรับปรุงพิกัดอัตราภาษีสรรพสามิตสำหรับรถยนต์กระบะ 3 ล้อ และรถจักรยานยนต์ เพื่อสร้างความเป็นธรรมและเกิดความชัดเจนในการจัดเก็บภาษีสรรพสามิตโดยใช้หลักเกณฑ์แรงดันไฟฟ้าเป็นไปตามมาตรฐานสากล  ทั้งนี้การจัดเก็บภาษีสรรพสามิตสำหรับสินค้าดังกล่าวจะทำให้รัฐมีรายได้เพิ่มขึ้นหรือสูญเสียรายได้ อาทิ รถยนต์กระบะ 3 ล้อ ซึ่งเดิมจัดเก็บภาษีสรรพสามิตในอัตราภาษีตามมูลค่าร้อยละ 17 ถ้าปรับอัตราภาษีตามมูลค่าลงเหลือจะส่งผลให้รายได้ภาษีลดลง การจัดเก็บสรรพสามิตรถกอล์ฟที่มีลักษณะแบบต่างๆ (Golf Cart) คาดว่าจะส่งผลให้รัฐมีรายได้จากจัดเก็บภาษีสรรพสามิตเพิ่มขึ้นราว 400 ล้านบาท  ธนกรกล่าวตอนท้ายว่า การกำหนดหลักเกณฑ์และอัตราภาษีสรรพสามิตใช้แรงดันไฟฟ้าเป็นเกณฑ์กับมาตรฐานสากล และยังสอดคล้องกับทิศทางและนโยบายการสร้างฐานการผลิตยานยนต์ไฟฟ้าในประเทศไทยด้วย,['Politics'],ถนัดกิจ จันกิเสน,2021-07-12
Toyota ลงทุน 4.4 หมื่นล้านบาทในรัฐนอร์ทแคโรไลนา สร้างโรงงานผลิตแบตเตอรี่สำหรับรถยนต์ไฟฟ้าที่รองรับการผลิต 1.2 ล้านคันต่อปี," Toyota Motor เลือกรัฐนอร์ทแคโรไลนาเป็นที่ตั้งโรงงานในสหรัฐฯ เพื่อผลิตแบตเตอรี่สำหรับรถยนต์ไฟฟ้าที่สามารถรองรับกำลังการผลิตได้ 1.2 ล้านคันต่อปี  โรงงานในกรีนส์โบโร-แรนดอล์ฟมีกำหนดจะเริ่มดำเนินการในปี 2025 โดยมีสายการผลิต 4 สายการผลิต และกำลังการผลิตแบตเตอรี่ลิเทียมไอออนรวมสำหรับรถยนต์ 8 แสนคัน ซึ่งกำลังการผลิตจะค่อยๆ ถูกเพิ่มขึ้นในภายหลัง ขณะเดียวกันคาดว่าจะสร้างงานได้ 1,750 ตำแหน่ง  การลงทุนดังกล่าวเกิดขึ้นเนื่องจากคู่แข่งอย่าง General Motors วางแผนที่จะสร้างโรงงานสำหรับการผลิตที่เกี่ยวข้องกับแบตเตอรี่ในอเมริกาเหนือ ภายหลังจากฝ่ายบริการของประธานาธิบดีโจ ไบเดน พยายามส่งเสริมการใช้ยานพาหนะไฟฟ้าในสหรัฐอเมริกา  โรงงานผลิตแบตเตอรี่ในนอร์ทแคโรไลนาของ Toyota จะตั้งอยู่ใกล้กับโรงงานประกอบรถยนต์ในรัฐเทนเนสซีและเคนทักกี และศูนย์กลางการผลิตชิ้นส่วนในเวสต์เวอร์จิเนีย ซึ่งถูกมองว่าจะช่วยลดต้นทุนและลดความเสี่ยงของการหยุดชะงักของห่วงโซ่อุปทาน ขณะเดียวกัน Toyota คาดว่าโรงงานแห่งใหม่นี้จะใช้พลังงานหมุนเวียนทั้งหมดเพื่อผลิตแบตเตอรี่  “รัฐนอร์ทแคโรไลนาเสนอเงื่อนไขที่เหมาะสมสำหรับการลงทุนนี้ ซึ่งรวมถึงโครงสร้างพื้นฐาน ระบบการศึกษาคุณภาพสูง การเข้าถึงแรงงานที่มีทักษะและความหลากหลาย และสภาพแวดล้อมที่เป็นมิตรต่อการทำธุรกิจ” เท็ด โอกาวะ ซีอีโอของ Toyota Motor North America กล่าวในแถลงการณ์  Toyota Motor ประกาศการลงทุนในโรงงานแบตเตอรี่มูลค่า 1.29 พันล้านดอลลาร์ หรือราว 4.4 หมื่นล้านบาทในเดือนตุลาคม โดยโรงงานที่ตั้งอยู่ในอเมริกาเหนือแห่งนี้ Toyota Motor จะเป็นผู้ถือหุ้น 90% และกลุ่มบริษัทการค้า Toyota Tsusho จะถือหุ้น 10% ที่เหลือ ขณะที่รัฐนอร์ทแคโรไลนาได้เสนอเงินอุดหนุนแก่ Toyota จำนวน 400 ล้านดอลลาร์เพื่อดึงดูดการลงทุน ตามรายงานของสื่อสหรัฐฯ  :   ช่องทางติดตาม THE STANDARD WEALTH","['Business', 'Business']",THE STANDARD TEAM,2021-02-12
ชมคลิป: ถนนและรถยนต์คันแรกสู่ ‘ปตท.’ รัฐวิสาหกิจที่ดูแลความมั่นคงพลังงานไทย | LONGTUN BRAND EP.18, ทุกวันนี้ ปตท. คือหนึ่งในบริษัทในตลาดหลักทรัพย์ไทยที่มีมูลค่าสูงที่สุด แต่กว่าจะมาถึงจุดนี้ได้ พวกเขามีที่มาที่ไปอย่างไร แล้วในอนาคตข้างหน้าที่เทรนด์พลังงานโลกกำลังจะเลี้ยวโค้งหักศอกขึ้นไฮเวย์ที่เรียกว่า ‘ถนนพลังงานทางเลือก’ พวกเขาจะมีกลยุทธ์ในการปรับตัวด้วยวิธีการแบบไหน? ลงทุนแบรนด์จะเล่าให้ฟัง,"['Business', 'ลงทุนแบรนด์']",ถนัดกิจ จันกิเสน,2021-02-12
ใช้คนเดินส่งธรรมดาไป! 7-Eleven ในสหรัฐฯ จับมือกับ Nuro ส่งสินค้าถึงหน้าบ้านด้วย ‘รถยนต์ขับเคลื่อนอัตโนมัติ’, แม้วันนี้การบริการเดลิเวอรีจาก 7-Eleven ในบ้านเราจะไม่ใช่บริการใหม่อีกต่อไป แต่กระนั้นการจัดส่งทั้งหมดยังเป็นพนักงานของร้านที่ต้องเดินหรือขับรถมอเตอร์ไซค์ไปส่ง แต่ 7-Eleven ในสหรัฐฯ กลับล้ำหน้าไปอีกขั้น ด้วยการจับมือกับ Nuro ส่งสินค้าถึงหน้าบ้านด้วย ‘รถยนต์ขับเคลื่อนอัตโนมัติ’  เบื้องต้นส่งมอบผลิตภัณฑ์ร้านสะดวกซื้อให้กับลูกค้าในรถยนต์ Toyota Prius ที่ขับเคลื่อนด้วยตนเอง โดยมีเจ้าหน้าที่ควบคุมที่เป็นมนุษย์คอยตรวจสอบเทคโนโลยีจากที่นั่งคนขับ แต่ในอนาคนจะมีการเปลี่ยนไปใช้รถยนต์ส่ง R2 แบบไร้คนขับในที่สุด  บริการนี้จะใช้ได้เฉพาะผู้ที่อาศัยอยู่ในบริเวณใกล้กับร้าน 7-Eleven ที่ 1905 Latham Street ใน Mountain View เท่านั้น ตั้งแต่เวลา 08.00-21.00 น.  ลูกค้าสามารถสั่งซื้อรายการต่างๆ เช่น พิซซ่า มันฝรั่งทอด เครื่องดื่ม และของใช้ในบ้านผ่านแอปจัดส่ง 7NOW ของ 7-Eleven ได้ แต่จะไม่สามารถสั่งซื้อสิ่งของที่มีการจำกัดอายุผู้ซื้อได้ เช่น เครื่องดื่มแอลกอฮอล์ ยาสูบ หรือตั๋วลอตเตอรี่ สำหรับการจัดส่งแบบอัตโนมัติ  คำสั่งซื้อจะถูกจัดส่งภายใน 30 นาทีหรือน้อยกว่า และลูกค้าจะต้องออกจากบ้านเพื่อไปรับสินค้าจากรถส่งของในขณะที่จอดอยู่บนถนน (คนขับที่ดูแลความปลอดภัยของ Nuro จะไม่นำสิ่งของไปที่ประตู เนื่องจากบริษัทตั้งเป้าที่จะจำลองกระบวนการจัดส่งที่ปราศจากมนุษย์โดยสมบูรณ์) โดย Nuro ไม่ได้เปิดเผยจำนวนยานพาหนะที่จะนำไปใช้เป็นส่วนหนึ่งของบริการเวอร์ชันแรกนี้  :  ช่องทางติดตาม THE STANDARD WEALTH Twitter: twitter.com/standard_wealth Instagram: instagram.com/thestandardwealth Official Line คลิก https://lin.ee/xfPbXUP,"['Business', 'Tech']",ดำรงเกียรติ มาลา,2021-11-30
ttb analytics คาดยอดขายรถยนต์ปี 2565 กลับสู่ภาวะปกติที่ 8.7 แสนคัน เชื่อรถยนต์ไฟฟ้าเป็นที่ต้องการของตลาดมากขึ้น," ศูนย์วิเคราะห์เศรษฐกิจทีทีบี หรือ ttb analytics ประเมินยอดขายรถยนต์ในประเทศปี 2564 อยู่ที่ 7.65 แสนคัน ลดลง 3.3% จากปีก่อน โดยปัจจัยฉุดรั้งมาจากการระบาดของโรคโควิดและกำลังซื้อที่ชะลอตัว พร้อมคาดว่าในปี 2565 ยอดขายจะทยอยกลับมาสู่ระดับปกติ 8.7 แสนคัน หลังประชากรได้รับวัคซีนอย่างทั่วถึง และอายุเฉลี่ยรถยนต์บนท้องถนนเพิ่มขึ้น ชี้รถยนต์ไฟฟ้าประเภท Hybrid เป็นที่ต้องการของตลาดมากขึ้น  ปัจจุบันยอดขายรถยนต์ในประเทศได้รับผลกระทบจากสถานการณ์การแพร่ระบาดของโรคโควิด ทำให้กิจกรรมทางเศรษฐกิจในประเทศชะลอตัวลง และยอดขายรถยนต์ในประเทศสะสมเดือนมกราคม-ตุลาคม 2564 อยู่ที่ 596,325 คัน หดตัวลง 2.1% เทียบกับช่วงเดียวกันของปี 2563 โดยรถยนต์เชิงพาณิชย์หดตัวลง 2.7% อยู่ที่  336,936 คันและรถยนต์นั่งหดตัวลง 1.2% อยู่ที่ 259,389 คัน โดย ttb analytics คาดว่าในช่วง 2 เดือนสุดท้ายของปี 2564 นี้ ยอดขายรถยนต์จะเริ่มมีการทยอยฟื้นตัวดีขึ้นภายหลังการคลายล็อกดาวน์ในพื้นที่ต่างๆ ประกอบกับการฉีดวัคซีนป้องกันโรคโควิดเริ่มทั่วถึงทั้งประเทศ และการกระตุ้นยอดขายจากงาน Motor Expo ช่วงสิ้นปี ทำให้คาดว่ายอดขายรถยนต์ในประเทศปี 2564 จะอยู่ที่ 7.65 แสนคัน ซึ่งหดตัวลง 3.3%  เมื่อเจาะลึกเชิงพื้นที่โดยใช้การวิเคราะห์ข้อมูลรถยนต์จดทะเบียนใหม่พบว่าในช่วง 10 เดือนสะสมของปี 2564 ภูมิภาคที่ยอดจดทะเบียนรถใหม่ยังขยายตัว ได้แก่ ภาคใต้ ภาคเหนือ ภาคอีสาน โดยขยายตัว 3.1% 1.5% และ 0.3% ตามลำดับ ซึ่งการเติบโตมาจากรถยนต์เชิงพาณิชย์เป็นหลัก (เครื่องยนต์ดีเซล) เนื่องจากเศรษฐกิจพึ่งพาภาคเกษตรเป็นหลัก และในช่วง 10 เดือนที่ผ่านมา ราคาสินค้าเกษตรเฉลี่ยปรับตัวดีขึ้น ทำให้ผู้บริโภคในพื้นที่มีกำลังซื้อรถยนต์เพื่อใช้ประกอบกิจการ  อย่างไรก็ตาม สำหรับพื้นที่หลักที่มียอดขายรถยนต์ใหม่สูง ได้แก่ กรุงเทพมหานครและปริมณฑล ภาคตะวันออก และภาคกลาง พบว่า หดตัว 7.8% 4.7% และ 3.8% ตามลำดับ เนื่องจากพื้นที่เหล่านี้พึ่งพิงเศรษฐกิจในภาคการค้า และภาคบริการเป็นหลัก ซึ่งได้รับผลกระทบจากการล็อกดาวน์ ทำให้กิจกรรมทางเศรษฐกิจชะงักงันในช่วงไตรมาส 2-3 ของปี 2564 และทำให้ยอดขายรถยนต์ในพื้นที่ลดลงค่อนข้างมาก  นอกจากนี้หากพิจารณายอดจดทะเบียนรถใหม่ แม้ว่าภาพรวมรถยนต์นั่งและรถยนต์เชิงพาณิชย์จะลดลง แต่ยอดจดทะเบียนรถยนต์ไฟฟ้า 10 เดือนของปี 2564 มียอดสะสมรวมกว่า 35,501 คัน แบ่งเป็นสัดส่วนรถไฟฟ้าประเภท Hybrid 95% และเป็นรถไฟฟ้าประเภทใช้แบตเตอรี่ BEV 5% ขยายตัว 40% จากช่วงเดียวกันของปี 2563 โดยมีการเติบโตอย่างมากในทุกภูมิภาค ชี้ให้เห็นถึงความต้องการรถยนต์ที่มีความทันสมัยและประหยัดพลังงาน ซึ่งมาจากกำลังซื้อผู้บริโภคที่อยู่จากตลาดกลางถึงบน  ทั้งนี้ ttb analytics คาดว่าแนวโน้มยอดขายรถยนต์ในประเทศปี 2565 จะทยอยฟื้นตัวกลับเข้าสู่ระดับปกติอยู่ที่ 8.7 แสนคัน หรือขยายตัว 13.8% แบ่งเป็นรถยนต์เชิงพาณิชย์ขยายตัว 17.6% และรถยนต์นั่งขยายตัว 8.8% โดยได้รับปัจจัยสนับสนุนจาก       สำหรับแนวโน้มยอดขายปี 2565 เชิงพื้นที่ ประเมินว่าในพื้นที่กรุงเทพมหานครและปริมณฑล ภาคตะวันออก และภาคกลาง จะทยอยปรับตัวดีขึ้นกว่าปี 2564 เนื่องจากกิจกรรมทางเศรษฐกิจทั้งภาคการค้า ภาคบริการ และภาคอุตสาหกรรมกลับมาดำเนินกิจการได้ดังเดิม จากการผ่อนคลายการล็อกดาวน์ข้อจำกัดการเดินทางและการทำกิจกรรมของประชาชน ประกอบกับการเรียนรู้ของผู้ประกอบการและประชาชนที่จะอยู่ร่วมกับการระบาดของโรคโควิดอย่างปลอดภัย  อย่างไรก็ดี ในปี 2565 มีสัญญาณความเสี่ยงด้านราคาสินค้าเกษตรที่ลดลง โดยเฉพาะข้าว ทำให้คาดว่าในพื้นที่เพาะปลูกข้าว ได้แก่ ภาคกลาง ภาคเหนือ และภาคอีสาน อาจได้รับผลกระทบกำลังซื้อ ทำให้ยอดขายในพื้นที่ดังกล่าวลดลงได้  ด้านความเสี่ยงภาพใหญ่ของอุตสาหกรรมรถยนต์ในปี 2565 ที่สำคัญ ได้แก่        ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Business', 'Economic']",THE STANDARD WEALTH,2021-11-29
Xiaomi เตรียมเปิดโรงงานผลิตรถยนต์ไฟฟ้าในปักกิ่ง คาดกำลังการผลิตต่อปีที่ 3 แสนคัน พร้อมผลิตในปี 2024," เสียวหมี่ คอร์ป ผู้ผลิตสินค้าอิเล็กทรอนิกส์ชั้นนำของจีน เปิดเผยแผนสร้างโรงงานผลิตรถยนต์ไฟฟ้าในกรุงปักกิ่ง ซึ่งคาดว่าจะมีกำลังการผลิตรถยนต์ได้ที่ 300,000 คันต่อปี โดยประกาศในครั้งนี้มีขึ้นระหว่างพิธีลงนามสัญญาระหว่างบริษัทเสียวหมี่กับคณะกรรมการบริหารเขตพัฒนาเศรษฐกิจและเทคโนโลยีกรุงปักกิ่ง เมื่อวันเสาร์ที่ผ่านมา (27 พฤศจิกายน)  รายงานระบุรายละเอียดของสัญญาว่า ทางเสียวหมี่จะตั้งสำนักงานใหญ่ด้านธุรกิจ, การขาย และการวิจัยและพัฒนาในเขตพัฒนาเศรษฐกิจและเทคโนโลยีกรุงปักกิ่ง โดยการก่อสร้างโรงงานจะแบ่งเป็น 2 เฟส แต่ละเฟสมีกำลังการผลิต 2024  ความเคลื่อนไหวครั้งนี้มีขึ้นหลังจากที่เสี่ยวหมี่ได้ประกาศเข้าสู่สนามแข่งขันในอุตสาหกรรมรถยนต์ไฟฟ้าเมื่อเดือนมีนาคมที่ผ่านมา โดยทางบริษัทวางแผนที่จะลงทุนมูลค่า 10,000 ล้านดอลลาร์สหรัฐในธุรกิจผลิตรถยนต์ไฟฟ้าในช่วง 10 ปีข้างหน้า ขณะที่ก่อนหน้านี้ในช่วงเดือนกันยายน เสียวหมี่ได้จดทะเบียนธุรกิจ ‘เสียวหมี่ อีวี อิงค์’ ซึ่งเป็นธุรกิจรถยนต์ไฟฟ้าอย่างเป็นทางการ  วันเดียวกัน ในช่วงสุดสัปดาห์ที่ผ่านมา ทางสำนักงานสถิติแห่งชาติจีนได้เปิดเผยผลกำไรที่ขยายตัวได้อย่างแข็งแกร่งในช่วงเดือนตุลาคมของบรรดาบริษัทในภาคการผลิตและอุตสาหกรรมของประเทศ สะท้อนให้เห็นความแข็งแกร่งและความพร้อมของอุตสาหกรรมการผลิตจีนในการรับมือกับภาวะต้นทุนแพง  ทั้งนี้ ผลกำไรในเดือนตุลาคมของบริษัทในภาคอุตสาหกรรมเพิ่มขึ้น 24.6% จากปีก่อนหน้ามาอยู่ที่ 818,700 ล้านหยวน เพิ่มขึ้น 16.3% เมื่อเทียบกับช่วงเดือนกันยายนก่อนหน้า ขณะที่ในช่วง 10 เดือนแรกของปีนี้ ผลกำไรของบริษัทอุตสาหกรรมเพิ่มขึ้น 42.2% เมื่อเทียบเป็นอัตรารายปี แตะระดับที่ 7.2 ล้านล้านหยวน  สำหรับข้อมูลกำไรทางอุตสาหกรรมครอบคลุมบริษัทขนาดใหญ่ที่มีรายได้ต่อปีมากกว่า 20 ล้านหยวนจากการดำเนินงาน  ด้าน จูหง นักวิเคราะห์สถิติอาวุโสของสำนักงานสถิติแห่งชาติกล่าวว่า การที่อุตสาหกรรมมีผลกำไร ส่วนหนึ่งเป็นผลจากความพยายามของภาครัฐที่ต้องการรักษาเสถียรภาพของราคา เพื่อช่วยบรรเทาผลกระทบจากปัญหาการระบาดของโรคโควิด ที่ส่งผลต่อการชะลอตัวทางเศรษฐกิจและภาวะเงินเฟ้อ  :   ช่องทางติดตาม THE STANDARD WEALTH","['Business', 'Business']",THE STANDARD TEAM,2021-11-27
ชมคลิป: มองความเป็นไปได้ของ ‘รถยนต์ไฟฟ้า’ ในไทย," บนเวที THE STANDARD ECONOMIC FORUM 2021 ในช่วง ‘อนาคตยานยนต์ไฟฟ้าในไทย ศูนย์กลางอาเซียนหรือกำลังจะตกขบวน’ โดยมี สมโภชน์ อาหุนัย, ชณาพรรณ จึงรุ่งเรืองกิจ และอรรถพล ฤกษ์พิบูลย์ ซึ่งทั้ง 3 คนมองถึงความเป็นไปได้ของการเกิดรถยนต์ไฟฟ้าในประเทศไทย","['Thailand', 'News']",แท่ง แซ่ลิ้ม,2021-11-26
Nissan ตั้งเป้ายอดขายรถยนต์ไฟฟ้าและไฮบริดให้มีสัดส่วน 50% ของยอดขายทั่วโลกภายในปี 2030," Nissan Motor ตั้งเป้าสัดส่วนยอดขายรถยนต์ไฟฟ้าและไฮบริดให้มีสัดส่วนเกินครึ่งจากยอดขายทั้งหมดทั่วโลกภายในปี 2030 พร้อมเพิ่มสัดส่วนการลงทุนในเทคโนโลยียานยนต์ไฟฟ้าเพิ่มมากกว่า 30% ใน 10 ปีข้างหน้านี้ โดย Nissan คาดการณ์ว่าจะมียอดขายรถยนต์ไฟฟ้าถึง 50% ในจีน และ 80% ในยุโรป ภายในสิ้นทศวรรษนี้ แม้ว่า Nissan จะเป็นผู้บุกเบิกด้านรถยนต์ EV แต่ยอดขายยังถือว่าอยู่ในระดับที่ไม่มากเท่าไรนักเมื่อเทียบกับบริษัทคู่แข่งอย่าง Tesla  ภาพรวมของสัดส่วนยอดขายรถยนต์ไฟฟ้าและไฮบริดทั่วโลกมีสัดส่วนเพียงแค่ 10% ของยอดขายรถยนต์ทั้งหมดทั่วโลกในปีที่แล้ว ซึ่งยอดขายนั้นแบ่งเป็น 2% ในจีน และ 10% ในยุโรป โดย Nissan ตั้งเป้าที่จะเพิ่มยอดขายดังกล่าวในทั้งสองภูมิภาคนั้น เนื่องจากมีกฎหมายและนโยบายด้านสิ่งแวดล้อมที่เข้มแข็งกว่าภูมิภาคอื่นๆ หลายภูมิภาค  ประเทศจีนถือเป็นตลาดที่ใหญ่ที่สุดสำหรับ Nissan ซึ่งขายได้ 1.45 ล้านคันในปีทางบัญชี 2020 และในช่วงเวลาเดียวกัน Nissan ขายในยุโรปได้ 3.9 แสนคัน (คิดเป็น 26.8% ของที่ขายได้ในจีน) ซึ่งทั้งสองตลาดนี้รวมกันก็มีสัดส่วนเป็นครึ่งหนึ่งของยอดขายรถยนต์ทั่วโลกของ Nissan ไปแล้ว  Nissa อัปเกรดเปลี่ยนแปลงโรงงานแห่งเดียวของบริษัทในยุโรปให้เป็นโรงงานผลิตรถยนต์ EV และไฮบริดโดยเฉพาะ ซึ่งบริษัทได้ลงทุนไปแล้วกว่า 3 ล้านล้านเยน (8.7 แสนล้านบาท) ใน 10 ปีที่ผ่านมา ซึ่งจะเพิ่มการลงทุนขึ้นอีกมากกว่า 30% ในช่วง 10 ปีข้างหน้า  เงินลงทุนดังกล่าวจะถูกนำไปใช้กับการพัฒนาแบตเตอรี่รถยนต์ไฟฟ้าและผลิตรถยนต์ไฟฟ้ารุ่นใหม่ๆ ซึ่ง Nissan จะเปิดตัวรถยนต์ไฟฟ้ารุ่นใหม่กว่า 10 รุ่นภายในปี 2026 หรืออีก 5 ปีข้างหน้า รวมถึงรุ่นใหม่ของรถยนต์ไฟฟ้าล้วนที่เรารู้จักกันอย่าง NISSAN LEAF อีกด้วย  การที่ Nissan จะกดราคารถยนต์ไฟฟ้าของตัวเองลงมาให้อยู่ในระดับราคาเดียวกับรถยนต์น้ำมันแบบดั้งเดิมได้นั้น Nissan ต้องจับมือกับคู่แข่งอย่าง Renault และ Mitsubishi Motors เพื่อร่วมมือกันผลิตแบตเตอรี่รถยนต์ไฟฟ้า เนื่องจากต้นทุนของแบตเตอรี่คิดเป็น 30-40% ของต้นทุนการผลิตรถยนต์ไฟฟ้าทั้งหมดเลยทีเดียว  ถึงแม้ว่า Nissan ประกาศว่าจะผลิตรถยนต์ไฟฟ้ารุ่นใหม่ออกมาหลากหลายรุ่น แต่ Nissan ก็ยังเชื่อว่ารถยนต์น้ำมันแบบดั้งเดิมจะยังมีสัดส่วนยอดขายมากกว่าเป็นส่วนใหญ่ในญี่ปุ่นและอเมริกาอยู่ดีในปี 2030  ทางด้านความเคลื่อนไหวของคู่แข่งอื่นๆ ในการพัฒนา EV อย่าง Toyota มีแผนลงทุน 1.5 ล้านล้านเยน (4.3 แสนล้านบาท) ในแบตเตอรี่ และตั้งเป้าที่จะขายรถยนต์ไฟฟ้าและรถยนต์เซลล์เชื้อเพลิง 2 ล้านคันทั่วโลกในปี 2030 ส่วน Volkswagen จะลงทุน 35 พันล้านยูโร (1.3 ล้านล้านบาท) ภายในปี 2025 เพื่อเพิ่มสัดส่วนยอดขายรถยนต์ไฟฟ้าทั่วโลกให้ได้ถึง 50% ซึ่งถือเป็นการลงทุนที่มากกว่า Nissan ถึง 18% ภายในเวลาที่น้อยกว่าครึ่งหนึ่ง นอกจากนั้น Daimler จากเยอรมนี, General Motors จากสหรัฐฯ และ Honda Motor จากญี่ปุ่น กำลังวางแผนที่จะเลิกขายรถยนต์เครื่องยนต์สันดาป และจะยกเลิกแม้กระทั่งรถยนต์ไฮบริดอีกด้วย  นอกจากนั้นคู่แข่งผู้ผลิตรถยนต์ไฟฟ้าจากประเทศจีนมีความสามารถในการแข่งขันสูง ทั้งเทคโนโลยีของรถยนต์และแบตเตอรี่ รวมถึงยังตั้งราคาขายได้ต่ำกว่าผู้ผลิตรายอื่นๆ ได้ และยังมีฐานการผลิตและฐานลูกค้าทั้งในจีนและยุโรปมาสักพักใหญ่แล้ว  Alix Partners บริษัทที่ปรึกษาของสหรัฐฯ ระบุว่า รถยนต์ไฟฟ้ามีสัดส่วนคิดเป็น 11% ของยอดขายรถยนต์ใหม่ทั่วโลกในปี 2020 ซึ่งจะเพิ่มเป็น 61% ในปี 2030 และคาดว่ายอดรถยนต์ไฟฟ้าในยุโรปจะคิดเป็น 90% ของยอดขายรถยนต์ใหม่ ส่วนในประเทศจีนและญี่ปุ่นจะเพิ่มเป็น 70%  :","['Business', 'Business']",THE STANDARD TEAM,2021-11-24
‘ขับน้อย แต่อยากได้ความคุ้มครอง’ ต้องมองหาประกันรถยนต์แบบไหนถึงจะจ่ายแล้วคุ้ม และคุ้มครอง 24 ชั่วโมง [ADVERTORIAL]," ความท้าทายของตลาดประกันรถในตอนนี้คือ พฤติกรรมการใช้รถยนต์ของคนยุคนี้เปลี่ยนไป สัดส่วนออฟฟิศที่เปลี่ยนมาเป็นการทำงานแบบไฮบริดเพิ่มมากขึ้น ส่งผลให้การใช้ระหว่างวันน้อยลง เดี๋ยวนี้การซื้อของออนไลน์กลายเป็นเรื่องง่ายจนค้นพบว่ามันประหยัดเวลากว่าการขับรถวนหาที่จอดในห้างสรรพสินค้าเพื่อซื้อของไม่กี่ชิ้น ข้อมูลนี้ตรงกับที่ Google Mobility ได้เปิดเผยข้อมูลการเดินทางของคนไทยพบว่า แนวโน้มการเดินทางไปยังร้านกาแฟ ร้านอาหาร ศูนย์การค้า ลดลงกว่า -31% การเดินทางไปที่ทำงานลดลง -10% สอดคล้องกับตัวเลขการอยู่ในที่พักอาศัยเพิ่มขึ้นจากเดิม +10% สะท้อนให้เห็นแนวโน้มการใช้รถยนต์ลดลงตามการใช้ชีวิตวิถีใหม่ ขณะเดียวกันก็ยังมีกลุ่มคนอีกจำนวนไม่น้อยที่มีรถหลายคัน บางคันไม่ค่อยได้ขับ หรือบางคนใช้รถในระยะทางไม่กี่กิโลเมตรต่อปี เช่น จากบ้านไปที่ทำงาน บ้านไปส่งลูกที่โรงเรียน เป็นต้น  เกี่ยวข้องอย่างเลี่ยงไม่ได้กับ ‘ตลาดประกันรถ’ เมื่อความจำเป็นในการใช้รถน้อยลง บวกกับสภาพเศรษฐกิจที่คนเริ่มวางแผนการใช้เงินอย่างรอบคอบมากขึ้น ‘ประกันรถยนต์’ จึงเป็นหนึ่งในหัวข้อที่คนใช้รถถกเถียงกับตัวเองว่ายังจำเป็นที่ต้องจ่ายหรือไม่    ขับน้อยก็ใช่ว่าความเสี่ยงจะน้อยตาม จอดรถหน้าบ้านอาจมีรถมาเฉี่ยวชน แค่ไปปากซอยอุบัติเหตุเล็กน้อยก็เกิดได้ ไหนจะน้ำท่วม รถหาย ไฟไหม้เครื่องยนต์ และอีกสารพัดเหตุการณ์ไม่คาดคิดที่มักจะเกิดขึ้นทุกที่ทุกเวลาที่ประกันรถยนต์หมด ดังนั้นแทนที่จะคิดว่าทำหรือไม่ทำ เปลี่ยนมุมมองใหม่เป็น เลือกประกันรถยนต์อย่างไรให้เหมาะกับไลฟ์สไตล์ยุคหลังโควิด จ่ายแล้วคุ้มค่า ครอบคลุมทุกความคุ้มครอง  TQM หรือ บริษัท ทีคิวเอ็ม อินชัวร์รันส์ โบรคเกอร์ จำกัด จับเทรนด์ใหม่ผู้ใช้รถ เข้าใจคนขับน้อย พลิกโฉมผลิตภัณฑ์ประกันภัยรถยนต์ พัฒนา ‘ประกันรถยนต์เติมเงิน’ ครั้งแรกในประเทศไทย ด้วยแนวคิด ‘ใช้น้อย จ่ายน้อย’ เลือกจ่ายตามระยะทางที่ใช้จริง แม้ประกันหมดก็ซื้อเติมอีกได้ตามการใช้งาน อีกหนึ่งทางเลือกสำหรับคนใช้รถน้อย แต่อยากมีประกันรถยนต์ให้อุ่นใจ ไม่ต้องจ่ายเท่าเดิม แต่ได้ความคุ้มครองตลอด 24 ชั่วโมง ตอบโจทย์พฤติกรรมคนยุคใหม่จับจ่ายให้คุ้มค่า    นอกจากจะเป็นครั้งแรกของประเทศไทย กับผลิตภัณฑ์ประกันรถยนต์เติมเงินจ่ายเท่าที่ใช้ ยังเป็นครั้งแรกของการเปิดตัวนวัตกรรม UBI (Usage Base Insurance) แพลตฟอร์มที่พัฒนาขึ้นมาเพื่อเชื่อมโยงกับข้อมูลพฤติกรรมการใช้รถของผู้ขับขี่ เป็นความร่วมมือระหว่าง TQM กับ AIS มาพัฒนาเป็น ‘TQM UBI Connect’ อุปกรณ์อัจฉริยะที่ช่วยให้ผู้ขับขี่วัดระยะทางการขับขี่ในแต่ละวัน  ผู้ใช้งานทุกคนที่ซื้อผลิตภัณฑ์ ‘ประกันรถยนต์เติมเงิน’ จะได้รับ ‘TQM UBI Connect’ เพียงเชื่อมต่อผ่านช่อง USB ในรถยนต์ และลงทะเบียนเข้าใช้งานผ่านไลน์ LINE Official: TQM Insurance Broker ทุกระยะไมล์ที่คุณขับจะอัปเดตข้อมูลตามจริง เช่น ระยะทางจากบ้านไปที่ทำงาน 15 กิโลเมตร ต่อให้รถติดตลอดทาง ก็จะนับแค่ระยะที่รถขยับเท่านั้น ระบบยังคอยแจ้งเตือนให้ผู้ขับขี่อัปเดตเลขไมล์เป็นระยะๆ และก่อนหมดประกันจะแจ้งเตือนไปยัง LINE Official: TQM Insurance Broker สามารถเติมไมล์ผ่านระบบได้ทันที ‘TQM UBI Connect’ สามารถใช้ร่วมกับบริษัทประกันได้หลากหลาย ต่อให้อนาคตจะเปลี่ยนบริษัทประกันก็ยังใช้อุปกรณ์นี้เพื่อเก็บข้อมูลการขับขี่ได้เหมือนเดิม  ถือเป็นจุดเด่นของ ‘ประกันรถยนต์เติมเงิน’ ที่มีแพ็กเกจประกันให้เลือกมากมาย จากพันธมิตรบริษัทประกันภัยที่เข้าร่วมโครงการกับ TQM ทั้ง ทิพยประกันภัย, เมืองไทยประกันภัย, MSIG และไทยวิวัฒน์  อิสระไร้ข้อจำกัด แทนที่จะจ่ายแบบเดิมๆ ปีต่อปี ขับเท่าไรก็จ่ายเท่ากัน แต่ ‘ประกันรถยนต์เติมเงิน’ ให้คุณจ่ายตามระยะทางที่ขับ มีแพ็กเกจเริ่มต้นจ่ายเบี้ยเพียง 4,900 บาท ให้คุ้มครองเทียบเท่าประกันชั้น 1 เลือกระยะทางที่ต้องการรับความคุ้มครองได้ เช่น 5,000 กิโลเมตรต่อปี กดเครื่องคิดเลขแล้วประหยัดกว่าซื้อประกันชั้น 1 ทั่วไปกว่า 10,000 บาท ในอนาคต TQM วางแผนพัฒนาประกัน เพื่อตอบสนองความต้องการของลูกค้าที่หลากหลาย นับเป็นครั้งแรกของระบบประกันรถยนต์แบบเติมเงิน ที่จะช่วยลดภาระค่าใช้จ่ายของลูกค้าในสภาวการณ์ที่ต้องวางแผนการใช้เงินอย่างรัดกุม    รูปแบบประกันรถยนต์ที่สามารถปรับเปลี่ยนแผนประกันและการจ่ายเงินค่าเบี้ยประกันได้ตามไลฟ์สไตล์นั้น หากมองไปถึงระยะที่สถานการณ์การแพร่ระบาดโควิดค่อยๆ ลดลง แม้รูปแบบการทำงานของพนักงานออฟฟิศจะยังเป็นไฮบริดอยู่ แต่ความต้องการใช้รถเพื่อเดินทางท่องเที่ยวในประเทศไทยก็น่าจะเพิ่มมากขึ้น ถึงเวลานั้น ‘ประกันรถยนต์เติมเงิน’ ก็จะเข้ามาตอบโจทย์การใช้ชีวิตวิถีใหม่ของคุณได้ทันทีเช่นกัน 

โลกยุคใหม่ที่ทุกอย่างปรับเปลี่ยนไว แม้แต่การทำประกันรถยนต์ยังต้องคิดเผื่อไว้ให้ครอบคลุม เพื่อให้คุณจ่ายเพื่อความคุ้มค่าที่สุดนั่นเอง ",['Thailand'],THE STANDARD WEALTH,2021-11-24
รถยนต์ไฟฟ้ารอก่อน! Honda ยังฝากอนาคตไว้กับ ‘รถมอเตอร์ไซค์’ ได้เหมือนเดิม หลังประเมินคาดยอดขายปีนี้พุ่ง 17.5 ล้านคัน," Honda Motor ยังสามารถฝากความหวังและอนาคตของบริษัทเอาไว้กับยอดขาย ‘รถจักรยานยนต์’ ซึ่งเป็นหัวใจสำคัญมาตลอดได้เหมือนเดิม หลังมีการประเมินยอดขายในปีนี้ไว้สูงถึง 17.5 ล้านคัน และจะเป็นแหล่งรายได้ 1 ใน 3 ของบริษัทในปีนี้  ถึงแม้ว่า Honda จะมีประกาศยุทธศาสตร์ใหม่ของบริษัทตามแนวทางของ โทชิฮิโระ มิเบะ (Toshihiro Mibe) ประธานคนใหม่ที่เข้ารับตำแหน่งเมื่อเดือนเมษายนว่าจะเดินหน้าสู่ตลาดของรถยนต์ไฟฟ้า และเข้าสู่ธุรกิจยานอวกาศ ซึ่งจะเป็นการก้าวไปสู่อนาคตของยักษ์ใหญ่ในวงการยานยนต์จากประเทศญี่ปุ่น แต่สิ่งที่ยังทำให้บริษัทแข็งแกร่งได้อยู่คือยอดขายรถจักรยานยนต์  โดยในปีงบประมาณนี้ Honda มีการประเมินว่ากำไรสุทธิจะลดลง 16% หรือราว 5.5 แสนล้านเยน คิดเป็น 1.6 แสนล้านบาท ซึ่งเป็นผลมาจากการขาดแคลนชิปที่จะใช้สำหรับการผลิตรถยนต์ แต่ในส่วนของรถจักรยานยนต์นั้นการเติบโตกลับสวนทางกัน โดยบริษัทสามารถทำกำไรได้จากส่วนนี้ได้ถึง 1.48 แสนล้านเยน หรือราว 4.3 หมื่นล้านบาท ในช่วงระยะเวลา 6 เดือนของปีงบประมาณปัจจุบัน ซึ่งเพิ่มขึ้นจากปีกลายถึงเท่าตัว  สำหรับเหตุผลนั้นเกิดจากการที่การผลิตรถจักรยานยนต์นั้นไม่ต้องใช้ชิปหรือเซมิคอนดักเตอร์ ทำให้ไม่ได้รับผลกระทบจากการวิกฤตชิปขาดแคลน ทำให้มีการคาดการณ์ว่ายอดจำหน่ายรถจักรยานยนต์ในปีงบประมาณนี้ซึ่งจะสิ้นสุดลงในเดือนมีนาคม 2021 จะเพิ่มขึ้น 16% เป็นจำนวน 17.5 ล้านคัน  Honda ถือเป็นผู้นำในวงการรถจักรยานยนต์ของโลกมายาวนาน โดยเมื่อปีกลายครองส่วนแบ่งทางการตลาดสูงถึง 34% และแม้ว่ายอดขายของรถจักรยานยนต์จะคิดเป็น 15% ของยอดจำหน่ายทั้งหมดซึ่งน้อยกว่ารถยนต์ที่มียอดจำหน่าย 63%  แต่เมื่อมองถึงการสร้างรายได้แล้วรถจักรยานยนต์สามารถทำได้สูงกว่าที่ 34% เมื่อเทียบกับรถยนต์ที่ทำได้แค่ 27% และเป็นเช่นนี้มานับตั้งแต่ปีงบประมาณ 2018 แล้ว โดยรถจักรยายยนต์เป็นส่วนที่ทำกำไรสูงที่สุดเป็นลำดับที่ 2 ของบริษัทรองจากหน่วยงานการให้บริการทางการเงิน  ในตลาดรถจักรยานยนต์ Honda ยังทิ้งห่างคู่แข่งอีกมากโดยในปีงบประมาณ 2020 ทำกำไรได้ถึง 12.6% เหนือกว่าคู่แข่งเจ้าอื่นในประเทศเดียวกันอย่าง Yamaha Motor ที่ทำได้ 2%, Suzuki Motor 1.2% และ Kawasaki Heavy Industries ที่ 3.5%  โดยคู่แข่งที่ใกล้เคียงที่สุดคือ Hero MotoCorp จากประเทศอินเดีย และในส่วนของกำไรต่อหน่วยแล้ว Honda ก็ยังเป็นผู้ชนะ โดยทำได้ 21,880 เยนต่อคัน หรือราว 6,370 บาท เมื่อเทียบกับ Hero ที่ได้ 7,410 เยนต่อคัน หรือราว 2,150 บาท  สำหรับรถรุ่นที่เป็นพระเอกตลอดกาลคือ Super Cub ที่ทำยอดขายคิดเป็น 90% ของจำนวนรถจักรยานยนต์ 15.13 ล้านคันทั่วโลกในปีงบประมาณที่ผ่านมา ซึ่งตลาดใหญ่คือเอเชียตะวันออกเฉียงใต้และอินเดีย  ซึ่งกระบวนการจะเริ่มจากการออกแบบรถจากทีมในประเทศญี่ปุ่นก่อนจะมีการส่งรุ่นรถให้แก่ตลาดแต่ละภูมิภาค เช่น อินเดีย อินโดนีเซีย หรือตลาดในประเทศไทยพิจารณาว่ารถรุ่นใดเหมาะสมสำหรับการทำตลาดในภูมิภาคนั้นๆ ซึ่งในอินเดียจะนิยมรถขนาดใหญ่สำหรับครอบครัวที่สามารถนั่งได้สูงสุด 4 คน ขณะที่ในประเทศไทยมีการเจาะตลาดวัยรุ่นเป็นหลัก  ส่วนที่เป็นหัวใจที่ทำให้ Honda สามารถทำผลกำไรได้มหาศาลเกิดจากไลน์การผลิตที่มีการคิดค้นและพัฒนาอย่างยอดเยี่ยม โดยนับตั้งแต่ปี 2012 Honda ได้มีการพัฒนาให้มีการใช้อะไหล่ร่วมกันได้สำหรับรถจักรยานยนต์ที่จำหน่ายในภูมิภาคเอเชียตะวันออกเฉียงใต้ และปัจจุบันนี้ 90% ของรถทั้งหมดจะใช้เครื่องยนต์แบบเดียวกัน และอีก 50% ที่ใช้โครงเดียวกัน  Honda ยังทุ่มงบประมาณในการคิดค้นและพัฒนาเกี่ยวกับรถจักรยานยนต์มากกว่า 9.2 หมื่นล้านเยน หรือราว 2.6 หมื่นล้านบาท ซึ่งคิดเป็น 10% ของจำนวนการลงทุนเกี่ยวกับภาคยานยนต์ หรือคิดเป็น 5% ของยอดขาย ซึ่งน้อยกว่าช่วงพีคที่สูงสุดในรอบ 20 ปีที่คิดเป็น 12%ของยอดขายในปี 2008  สำหรับในอนาคต แม้ว่าคู่แข่งอย่างฮีโร่ จะน่าจับตามองอย่ามากในเรื่องของยอดขายจากการผลิตรถจักรยานยนต์ราคาถูกราว 80,000 รูปี หรือราว 35,000 บาท ซึ่งจำหน่ายในประเทศอินเดียเองและในทวีปแอฟริกา แต่ Honda เริ่มมองไปยังอนาคตแล้วโดยมีความตั้งใจที่จะหยุดจำหน่ายยานยนต์ที่ใช้พลังงานน้ำมันภายในปี 2040 และมีปณิธานที่จะเป็นบริษัทที่ไม่ปล่อยก๊าซเรือนกระจกอีกภายในปี 2050  แต่ปัจจุบัน Honda มีรถจักรยานยนต์ที่ใช้พลังงานไฟฟ้าออกมาแค่ 4 รุ่นเท่านั้น ซึ่งถือเป็นความท้าทายสำหรับ Honda ที่ดูเหมือนจะขยับตัวช้ากว่า Yamaha ที่ประกาศว่าจะทำให้รถจักรยานยนต์ 90% เป็นรถที่ใช้พลังงานไฟฟ้าภายในปี 2050 และ Kawasaki ที่ประกาศเมื่อเดือนธันวาคมว่าจะทำให้รถจักรยานยนต์ที่ออกจำหน่ายเกือบทั้งหมดในปี 2035 เป็นรถที่ใช้พลังงานไฟฟ้า  ทั้งนี้ การพัฒนายานยนต์พลังงานไฟฟ้าปกติแล้วจะใช้เงินลงทุนกว่า 5 หมื่นล้านเยน หรือราว 1.4 หมื่นล้านบาท ซึ่งสูงกว่าการพัฒนายานยนต์ที่ใช้พลังงานน้ำมันถึง 2 เท่า และในการเดินหน้าสู่อุตสาหกรรมอวกาศตามแนวทางของประธานคนใหม่นั้นการสร้างจรวดขนาดเล็กหนึ่งลำจะใช้เงิน 1 หมื่นล้านเยน หรือราว 2.9 พันล้านบาทสำหรับการพัฒนาและสำหรับการผลิตผลิตจำนวนมากจะใช้เงินกว่า 1-2 หมื่นล้านเยน หรือราว 2.9-5.8 พันล้านบาท  ข่าวที่เกี่ยวข้อง:  :   ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Business', 'Business']",วิโรจน์ เลิศจิตต์ธรรม,2021-11-22
รถยนต์พุ่งชนขบวนพาเหรดคริสต์มาสในสหรัฐฯ ส่งผลเสียชีวิตและบาดเจ็บหลายคน, ทางการสหรัฐฯ รายงานว่ามีผู้เสียชีวิตและบาดเจ็บหลายคน หลังจากเกิดเหตุรถเอสยูวีคันหนึ่งพุ่งเข้าใส่ฝูงชนในขบวนพาเหรดต้อนรับเทศกาลคริสต์มาสที่จัดขึ้นในเมืองวอกิชอ ชานเมืองมิลวอกี รัฐวิสคอนซิน  โดยเหตุการณ์เกิดขึ้นเมื่อเวลาประมาณ 16.40 น. วานนี้ (21 พฤศจิกายน) ตามเวลาท้องถิ่น หรือตรงกับ 05.40 น. ตามเวลาในไทย ซึ่งในขบวนพาเหรดดังกล่าวมีทั้งวงโยธวาทิตและกลุ่มนักเต้นเยาวชน พร้อมด้วยนักการเมืองท้องถิ่นรวมอยู่ด้วย  แดน ทอมป์สัน ผู้บัญชาการกรมตำรวจเมืองวอกิชอ แถลงหลังเกิดเหตุว่า ตำรวจสามารถควบคุมตัวผู้ต้องสงสัยได้ 1 คน พร้อมทั้งเก็บกู้รถที่ก่อเหตุไว้แล้ว และกำลังอยู่ระหว่างการสืบสวน  ซึ่งเบื้องต้นเจ้าหน้าที่ยืนยันว่ามีผู้เสียชีวิตหลายคนจากเหตุการณ์นี้ แต่ยังไม่ระบุตัวเลขที่แน่ชัด และยังไม่เปิดเผยรายละเอียดอื่นๆ จนกว่าจะแจ้งครอบครัวของเหยื่อที่ถูกรถชน โดยล่าสุดโรงพยาบาลท้องถิ่น 2 แห่งรายงานว่ามีผู้บาดเจ็บถูกส่งตัวไปรักษาแล้ว 28 คน  “รถยนต์ได้พุ่งชนมากกว่า 20 คน ซึ่งบางคนเป็นเด็ก และมีผู้เสียชีวิตหลายคนจากเหตุการณ์นี้” ผู้บัญชาการตำรวจทอมป์สันกล่าว และเปิดเผยว่าตำรวจได้ยิงไปที่รถแล้วเพื่อพยายามหยุดการพุ่งชนแต่ไม่เป็นผล ซึ่งทางสำนักงานสอบสวนกลางหรือ FBI ได้ให้ความช่วยเหลือในการสืบสวน  ทั้งนี้ คลิปวิดีโอที่ถูกเผยแพร่ทางโซเชียลมีเดีย 2 คลิป แสดงให้เห็นรถเอสยูวีสีแดงขับฝ่ารั้วกั้นถนนและสิ่งกีดขวาง ก่อนพุ่งตรงใส่ฝูงชนรวมถึงเด็กๆ ที่อยู่ในขบวนพาเหรดมากกว่า 20 คน และอีกคลิปเผยให้เห็นวินาทีที่ตำรวจพยายามยิงปืนเข้าใส่เพื่อหยุดรถ  ด้าน แอนเจลิโต เตโนริโอ ชาวบ้านในพื้นที่ซึ่งร่วมอยู่ในขบวนพาเหรด เปิดเผยต่อสื่อท้องถิ่นว่า เขาเพิ่งเสร็จสิ้นการร่วมขบวนพาเหรดก่อนจะเกิดเหตุขึ้น  “เราเห็นรถเอสยูวีเหยียบคันเร่งและพุ่งมาด้วยความเร็วเต็มที่ตามเส้นทางของขบวนพาเหรด จากนั้นเราก็ได้ยินเสียงดังปัง และมีเพียงเสียงร้องและเสียงกรี๊ดดังสนั่นจากคนที่โดนรถชน” เขากล่าว  ส่วนหญิงสาวอีกคนให้สัมภาษณ์กับสถานีโทรทัศน์ FOX6 ว่ารถได้พุ่งเข้าชนกลุ่มนักเต้นเยาวชนที่ประกอบด้วยเด็กหญิงอายุระหว่าง 9-15 ปี  ขณะที่ เบเลน ซานตามาเรีย ซึ่งพลาดการร่วมขบวนพาเหรดเนื่องจากเจ็บหลัง ได้ไปชมขบวนพาเหรดพร้อมกับสามีและลูกสาว และเห็นเหตุการณ์ทั้งหมดจากข้างถนน ซึ่งเธอเล่าว่า “รถเอสยูวีขับมาด้วยความเร็วเต็มที่” ก่อนที่จะเกิดเหตุสลดขึ้นและมีผู้คนเริ่มกรีดร้อง โดยเธอและลูกเข้าไปหลบในร้านอาหาร ส่วนสามีพยายามเข้าไปช่วยเหลือผู้บาดเจ็บ และพบว่าผู้บาดเจ็บหลายคนเป็นชาวละตินอเมริกัน  ทางด้านทำเนียบขาวเปิดเผยว่ากำลังติดตามสถานการณ์ที่เกิดขึ้นในวอกิชออย่างใกล้ชิด และกำลังเสนอให้การสนับสนุนและช่วยเหลือแก่ทางการและเจ้าหน้าที่ท้องถิ่นตามที่ต้องการ  ภาพ: Photo by Jim Vondruska/Getty Images  :,['World'],แท่ง แซ่ลิ้ม,2021-11-19
Apple หลุดแผนเปิดตัวรถยนต์ไร้คนขับเต็มรูปแบบในปี 2025 ซึ่ง ‘Apple Car’ นี้อาจไม่มีทั้งพวงมาลัยและคันเร่ง," บริษัทรถยนต์ไฟฟ้าหลายค่ายทั้งของสหรัฐฯ และจีน ได้เปิดตัวรถยนต์ไฟฟ้าออกมาแล้วหลายรุ่น ส่งผลให้ Apple Inc. ต้องดำเนินการเร่งผลักดันพัฒนารถยนต์ไฟฟ้าของตนและมุ่งเน้นไปที่เทคโนโลยีระบบไร้คนขับอย่างเต็มรูปแบบมากขึ้น เพื่อเอาชนะความท้าทายของระบบไร้คนขับที่ซับซ้อน ซึ่งค่ายรถยนต์ไฟฟ้าอื่นๆ หลายเจ้า กำลังประสบกับความท้าทายนี้เช่นกัน  ในช่วงหลายปีที่ผ่านมา ทีมที่พัฒนาโปรเจกต์ Apple Car ได้มีการพิจารณาถึง 2 ทางเลือกของระบบไร้คนขับ ทางเลือกแรกคือระบบไร้คนขับที่มีขีดจำกัด ซึ่งเน้นไปที่การเลี้ยวควบคุมทิศทางและการเร่งความเร็วแบบอัตโนมัติ ซึ่งคล้ายกับรถยนต์ไฟฟ้าหลายๆ รุ่นในปัจจุบัน และทางเลือกที่ 2 คือเวอร์ชันที่มีความสามารถในการขับเคลื่อนด้วยตนเองอย่างเต็มรูปแบบ ซึ่งไม่ต้องใช้การควบคุมจากมนุษย์ใดๆ ทั้งสิ้น  ภายใต้ความพยายามของผู้นำคนใหม่อย่าง เควิน ลินช์ ซึ่งเป็นผู้บริหารซอฟต์แวร์ของ Apple Watch โดยสำนักข่าว Bloomberg รายงานว่า ลินช์กำลังโฟกัสไปที่ระบบไร้คนขับเต็มรูปแบบ หรือแบบที่ 2 ซึ่งเป็นข้อมูลจากผู้ที่เกี่ยวข้องกับโปรเจกต์นี้ ที่ร้องขอให้ไม่เปิดเผยตัวตน  หลังจาก Bloomberg รายงานข่าวนี้ ส่งผลให้หุ้นของ Apple เพิ่มขึ้นมากถึง 2.4% เป็น 157.23 ดอลลาร์ต่อหุ้น หรือ 5,124 บาท  ซึ่งการที่ลินช์โฟกัสไปที่ระบบไร้คนขับเต็มรูปแบบถือเป็นเรื่องที่มาเหนือคู่แข่งเจ้าอื่นๆ อย่างมาก โดยโปรเจกต์ Apple Car หรือที่เรียกว่า ‘โปรเจกต์ไททัน’ ได้ถูกเปลี่ยนกลยุทธ์ไปมาอยู่บ่อยครั้ง รวมถึงมีการถอนตัวของผู้นำโปรเจกต์อยู่บ่อยๆ อีกด้วย  โดยในปี 2014 ดั๊ก ฟิลด์ อดีตหัวหน้าโปรเจกต์ ซึ่งหลังจากเป็นผู้นำโปรเจกต์ได้ 3 ปี ก็ถอนตัวจากบริษัทเพื่อเข้าทำงานที่บริษัทรถยนต์ Ford Motor Co. แทน และ Apple ก็ได้เลือกลินช์ขึ้นมาเป็นผู้นำโปรเจกต์ ซึ่งเป็นการเลือกผู้บริหารภายในบริษัทมานำโปรเจกต์ แทนที่จะเลือกผู้ที่มีประสบการณ์ในแวดวงรถยนต์เข้ามา  Apple กำลังไล่ตามเทคโนโลยีระบบไร้คนขับของรถยนต์ค่ายอื่นๆ ซึ่งบริษัทรถยนต์ไร้คนขับยักษ์ใหญ่หลายๆ เจ้าต้องใช้เวลากว่าหลายปีในการพัฒนาระบบไร้คนขับออกมา ซึ่งในตอนนี้ระบบไร้คนขับเหล่านั้นยังถือว่าเป็นเทคโนโลยีที่ซับซ้อนและมีความท้าทายอย่างมาก  อย่างบริษัท Tesla ที่เป็นผู้นำตลาดในรถยนต์ไฟฟ้า ยังต้องใช้กว่าอีกหลายปีต่อจากนี้กว่าที่จะนำเสนอรถยนต์ไร้คนขับเต็มรูปแบบได้ และรถยนต์ Waymo ของบริษัท Alphabet Inc. ก็ประสบปัญหาในการพยายามพัฒนาเทคโนโลยีนี้เช่นกัน ส่วนบริษัท Uber Technologies Inc. ก็ขายแผนกระบบไร้คนขับของตนไปเมื่อปีที่แล้ว  ทั้งนี้ Apple ตั้งเป้ากันภายในบริษัทว่าจะเปิดตัวรถยนต์ไร้คนขับภายใน 4 ปี หรือจะเปิดตัวในปี 2025 นั่นเอง ซึ่งเร็วกว่าไทม์ไลน์ 5-7 ปีที่วิศวกรบางคนวางแผนไว้เมื่อต้นปีนี้ และการบรรลุเป้าหมายเปิดตัวในปี 2025 นั้นขึ้นอยู่กับความสามารถของบริษัทในการพัฒนาระบบไร้คนขับให้เสร็จสมบูรณ์ ซึ่งเป็นงานที่มีความท้าทายอย่างมากจากการถูกบีบด้วยเวลา ถ้าหาก Apple ไม่สามารถบรรลุเป้าหมายได้ อาจทำให้การเปิดตัวล่าช้าออกไป หรือ Apple อาจจะวางขายรถยนต์ที่มีเทคโนโลยีต่ำกว่าที่วางแผนไว้ไปก่อนในช่วงแรก  ทางด้านโฆษกของ Apple ในแคลิฟอร์เนีย ปฏิเสธที่จะแสดงความคิดเห็นในเรื่องนี้  รถในอุดมคติของ Apple ที่ทางบริษัทวาดภาพไว้จะไม่มีพวงมาลัยและแป้นเหยียบต่างๆ รวมถึงการตกแต่งภายในของรถจะได้รับการออกแบบมาให้ขับขี่ได้โดยที่ไม่ต้องใช้มือควบคุมใดๆ ทั้งสิ้น อีกทางเลือกหนึ่งที่มีการระดมความคิดกันภายในบริษัทคือ การตกแต่งภายในที่คล้ายกับรถที่เน้นไลฟ์สไตล์จากบริษัท Canoo Inc. ซึ่งเป็นบริษัทที่พัฒนาอย่างก้าวกระโดดในอุตสาหกรรม EV โดยในรถคันนั้นผู้โดยสารจะนั่งที่ข้างรถและหันหน้าเข้าหากันเหมือนนั่งอยู่ในรถลีมูซีน  นอกจากนั้น Apple ยังได้สำรวจเก็บข้อมูล เพื่อนำมาการออกแบบระบบสาระบันเทิงของรถ (Infotainment System) ซึ่งอาจจะออกมาในรูปแบบหน้าจอสัมผัสขนาดใหญ่เหมือน iPad อยู่ตรงกลางรถ เพื่อให้ผู้ใช้ควบคุมและโต้ตอบกับมันได้ตลอดการเดินทาง รถจะถูกรวมเข้ากับบริการและอุปกรณ์ที่มีอยู่ต่างๆ ของ Apple แม้ว่าบริษัทจะออกแบบให้รถไม่มีพวงมาลัยแบบมาตรฐาน แต่ Apple ก็ได้หารือเกี่ยวกับการเตรียมให้รถมีโหมดควบคุมฉุกเฉินเพื่อความปลอดภัย  เมื่อเร็วๆ นี้ Apple ได้บรรลุเป้าหมายสำคัญในการพัฒนาระบบไร้คนขับของรถยนต์แล้วคือ การพัฒนาส่วนที่สำคัญของโปรเซสเซอร์ที่ใช้ในระบบไร้คนขับได้สำเร็จ ซึ่งจะนำมาใช้ใน Apple Car รุ่นแรกนี้ที่กำลังเร่งพัฒนาอยู่  โดยชิปนี้ได้รับการออกแบบโดยทีมวิศวกรรมซิลิคอนของ Apple ซึ่งเป็นทีมที่ออกแบบโปรเซสเซอร์สำหรับ iPhone, iPad และ Mac ซึ่งหน้าที่ของทีมนี้ก็รวมถึงการพัฒนาซอฟต์แวร์พื้นฐานที่ทำงานบนชิป เพื่อเพิ่มขีดความสามารถในการขับขี่อัตโนมัติอีกด้วย  อีกไม่นานความก้าวหน้าของโปรเจกต์นี้อาจไปสู่ขั้นตอนการทดสอบบนท้องถนน โดย Apple วางแผนที่จะเริ่มใช้โปรเซสเซอร์ใหม่และเซ็นเซอร์ที่ขับเคลื่อนอัตโนมัติในรถยนต์ที่ดัดแปลงขึ้นมาของบริษัท ซึ่งปัจจุบันบริษัทมีรถเอสยูวียี่ห้อ Lexus จำนวน 69 คันที่ถูกดัดแปลงเพื่อทดลองใช้เทคโนโลยีของตน ตามรายงานของกรมยานยนต์ของรัฐในสหรัฐฯ  ชิปในรถยนต์ของ Apple ถือเป็นส่วนประกอบที่ล้ำหน้าที่สุดที่ Apple ได้พัฒนาออกมา ซึ่งประกอบไปด้วยโปรเซสเซอร์ที่สามารถรองรับการประมวลผล AI ที่จำเป็นสำหรับการขับขี่แบบอัตโนมัติ ซึ่งความสามารถของชิปที่ล้ำหน้าอาจนำมาซึ่งความร้อนสูง และ Apple อาจต้องพัฒนาระบบระบายความร้อนที่ล้ำหน้าตามไปด้วย  แต่การสร้างรถยนต์จริงๆ ขึ้นมาสำหรับ Apple ที่เป็นผู้อยู่นอกแวดวงอุตสาหกรรมยานยนต์นั้นอาจต้องมีการร่วมมือกับบริษัทและผู้ผลิตในอุตสาหกรรมนี้หลายราย ซึ่ง Apple เองก็ได้เข้าหารือกับพาร์ตเนอร์ในอุตสาหกรรมนี้ไปแล้วรายหลาย  แม้จะมีความคืบหน้าออกมาให้เห็นอยู่เรื่อยๆ ในช่วงนี้ แต่การสร้างรถยนต์ที่ขับเคลื่อนอัตโนมัติให้เสร็จสมบูรณ์ภายในปี 2025 กลับถูกมองว่าเรื่องที่หนักหนาสาหัสอย่างมากต่อ Apple ซึ่งบางคนในโปรเจกต์ไททันเองยังไม่แน่ใจต่อเป้าหมายเปิดตัวนี้อยู่เช่นกัน  Apple มองว่า ความปลอดภัยถือเป็นส่วนสำคัญอย่างมาก โดยบริษัทกำลังมองหาและพัฒนาระบบป้องกันที่ปลอดภัยกว่าของ Tesla และ Waymo ซึ่งจะเห็นได้ว่า Apple กำลังประกาศจ้างวิศวกรเพื่อทดสอบและพัฒนาฟังก์ชันด้านความปลอดภัยอย่างจริงจัง จากหน้าประกาศจ้างงานของ Apple ระบุว่า “งานของคุณคือใช้ความหลงใหลในการค้นหาสิ่งใหม่ๆ ที่คุณมี เพื่อช่วยในการออกแบบระบบความปลอดภัยและทดสอบการตอบโต้ของระบบเหล่านั้น”  สิ่งหนึ่งที่แสดงให้เห็นว่า Apple Car อาจสามารถเปิดตัวได้ในปี 2025 คือการที่ Apple เร่งเดินหน้าในโครงการนี้ โดยกำลังจ้างวิศวกรเกี่ยวกับระบบขับขี่อัตโนมัติและด้านฮาร์ดแวร์รถยนต์มากขึ้น รวมถึงจ้าง ซีเจ มัวร์ อดีตผู้อำนวยการซอฟต์แวร์ขับขี่อัตโนมัติของบริษัท Tesla ซึ่งเป็นผู้นำตลาดในขณะนี้  รวมถึงในช่วงไม่กี่สัปดาห์ที่ผ่านมา Apple ยังได้ติดต่อผู้เชี่ยวชาญด้านระบบสภาพอากาศจาก Volvo Car AB ผู้จัดการจาก Daimler Trucks วิศวกรระบบแบตเตอรี่จาก Karma Automotive LLC และผู้ผลิตรถยนต์รายอื่นๆ วิศวกรเซ็นเซอร์จาก Cruise LLC ของ General Motors Co. วิศวกรความปลอดภัยยานยนต์จากบริษัทต่างๆ เช่น Joyson Safety Systems และวิศวกรอีกหลายคนจาก Tesla ตามข้อมูลจาก LinkedIn และผู้ที่อยู่ในแวดวงนี้  การไปถึงจุดที่จะเปิดตัว Apple Car ได้นั้นไม่ใช่เรื่องง่ายเลย โปรเจกต์รถยนต์ของ Apple ประสบปัญหาด้านการพัฒนา การถอนตัวของผู้นำหลายต่อหลายคน การเลิกจ้าง และความล่าช้ามาตลอด 7 ปีที่ผ่านมา และการเข้ามาของ Tesla ในปี 2018 ทำให้ความตื่นเต้นของผู้คนได้เจือจางลงไปในตอนนี้  ปัจจุบันลินช์เป็นผู้บริหารคนที่ 5 ที่ดูแลโครงการนี้ที่มีอายุมาแล้วกว่า 7 ปี อัตราการถอนตัวของผู้นำโปรเจกต์นี้สูงมากอย่างน่าตกใจสำหรับบริษัท Apple ยกตัวอย่าง เมื่อเทียบกับโปรเจกต์โลกเสมือนจริง VR & AR ที่มีผู้นำเพียงแค่ 1 คน ไม่เคยเปลี่ยนเลยตั้งแต่เริ่มโครงการมา ซึ่งโปรเจกต์นี้ริเริ่มขึ้นในช่วงเวลาพอๆ กับโปรเจกต์ไททันนี้อีกด้วย  อย่างไรก็ตาม ด้วยความสามารถของลินช์ที่พิสูจน์แล้วจากการทำให้ Apple Watch กลายเป็นผลิตภัณฑ์หลักของ Apple ได้ แต่คำถามในตอนนี้คือ ลินช์จะสามารถทำให้ผลิตภัณฑ์ชิ้นที่ยิ่งใหญ่ที่สุดของ Apple อย่างรถยนต์ ประสบความสำเร็จเหมือน Apple Watch ได้หรือไม่  ข่าวที่เกี่ยวข้อง:  :   ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Business', 'Tech']",THE STANDARD WEALTH,2021-11-19
ส่งออกรถยนต์ฟื้น! เดือนตุลาคมขยายตัว 14.3% มั่นใจยอดผลิตทั้งปีเข้าเป้า 1.6 ล้านคัน," สุรพงษ์ ไพสิฐพัฒนพงษ์ รองประธานและโฆษกกลุ่มอุตสาหกรรมยานยนต์ สภาอุตสาหกรรมแห่งประเทศไทย (ส.อ.ท.) เปิดเผยว่า ภาพรวมยอดผลิตรถยนต์ 10 เดือนของปีนี้ (มกราคม-ตุลาคม 2564) อยู่ที่ 1,365,984 คัน เพิ่มขึ้นจากช่วงเดียวกันของปีก่อน 22.89% เป็นการผลิตเพื่อส่งออก 788,826 คัน คิดเป็นสัดส่วน 57.75% ของยอดการผลิตทั้งหมด เพิ่มขึ้นจากปีก่อน 36.77% และเป็นการผลิตเพื่อจำหน่ายในประเทศ 577,158 คัน คิดเป็นสัดส่วน 42.25% ของยอดการผลิตทั้งหมด เพิ่มขึ้นจากปีก่อน 7.92%  “ขณะนี้ภาพรวมอุตสาหกรรมยานยนต์ 10 เดือน ผลิตได้ 1,365,984 คัน หากในช่วงที่เหลือ 2 เดือนของปีนี้ไทยยังคงระดับการผลิตไว้ในระดับเดียวกับเดือนตุลาคม ก็คาดว่าปี 2564 ทั้งปีน่าจะผลิตได้ตามเป้าหมายที่ตั้งไว้ 1,600,000 คัน เป็นยอดผลิตเพื่อส่งออก 850,000 คัน และผลิตเพื่อขายในประเทศ 750,000 คัน โดยหวังว่าการจัดงานมหกรรมยานยนต์ในช่วงปลายปีจะช่วยกระตุ้นยอดขายให้เป็นไปตามเป้าหมายได้”  สำหรับยอดผลิตรถยนต์เดือนตุลาคม 2564 ผลิตได้ 154,038 คัน เพิ่มขึ้นจากช่วงเดียวกันของปีก่อน 3.27% และเพิ่มขึ้นจากเดือนก่อนหน้า 10% จากการคลายล็อกดาวน์ของประเทศคู่ค้า จึงสามารถส่งชิ้นส่วนให้ประเทศไทยได้มากขึ้น และทำให้ไทยผลิตเพื่อส่งออกได้ถึง 89,144 คัน คิดเป็นสัดส่วน 57.87% ของยอดผลิตทั้งหมด และมากกว่าปีก่อนที่มีสัดส่วน 28.83%  สอดคล้องกับการส่งออกรถยนต์เดือนตุลาคม 2564 ส่งออกได้ 81,577 คัน เพิ่มขึ้นจากช่วงเดียวกันของปีก่อน 14.30% และเพิ่มขึ้นจากเดือนก่อน 10.49% โดยส่งออกเพิ่มขึ้นเกือบทุกตลาดยกเว้นตลาดออสเตรเลีย ลดลง 23.98% และตลาดแอฟริกาลดลง 13.04% มูลค่าการส่งออกรถยนต์ 47,767.74 ล้านบาท เพิ่มขึ้นจากปีก่อน 17.07% อย่างไรก็ตามเนื่องจากประเทศคู่ค้าได้ดำเนินการผลิตรถยนต์เกือบเป็นปกติแล้ว ทำให้การส่งออกชิ้นส่วนรถยนต์เพิ่มขึ้น และภาพรวม 10 เดือนของปีนี้มียอดส่งออกรถยนต์สำเร็จรูปอยู่ที่ 759,058 คัน เพิ่มขึ้น 28.04% มีมูลค่าการส่งออก 442,421.34 ล้านบาท เพิ่มขึ้น 34.47%  ขณะที่ยอดผลิตเพื่อจำหน่ายในประเทศเดือนตุลาคม 2564 ผลิตได้ 64,894 คัน คิดเป็นสัดส่วน 42.13% ของยอดการผลิตทั้งหมด ลดลงจากช่วงเดียวกันของปีก่อน 18.84% ซึ่งเป็นไปในทิศทางเดียวกับยอดขายรถยนต์ภายในประเทศอยู่ที่ 64,462 คัน ลดลง 13% แต่เพิ่มขึ้นจากเดือนก่อนหน้า 13.35% จากนโยบายการเปิดประเทศและการผ่อนคลายล็อกดาวน์เมื่อวันที่ 1 กันยายนที่ผ่านมา การช่วยเหลือผู้ได้รับผลกระทบจากการระบาดของโควิดของรัฐบาล การกระตุ้นเศรษฐกิจด้วยนโยบายคนละครึ่ง การประกันรายได้สินค้าเกษตร ทำให้ประชาชนกล้าใช้เงินมากขึ้น และภาพรวม 10 เดือนของปีนี้มียอดขายในประเทศอยู่ที่ 596,393 คัน ลดลง 2.1%  ในส่วนของยอดรถยนต์ไฟฟ้า (EV) จดทะเบียนใหม่ภายในประเทศเดือนตุลาคม 2564 อยู่ที่ 148 คัน เพิ่มขึ้น 64.4% จากช่วงเดียวกันของปีก่อนอยู่ที่ 90 คัน และภาพรวม 10 เดือนของปีนี้มียอดรถ EV จดทะเบียนใหม่ในประเทศสะสมทั้งสิ้น 1,633 คัน เพิ่มขึ้น 44.1% จากปีก่อนอยู่ที่ 1,133 คัน","['Business', 'Economic']",SCB WEALTH,2021-11-17
NYT คงเป้าหมายรายได้ปี 64 โต 5-10% จากการส่งออกรถยนต์ที่ฟื้นตัวดีขึ้น," เกิดอะไรขึ้น: บมจ.นามยง เทอร์มินัล (NYT) ประกาศคงเป้าหมายรายได้ปี 2564 เติบโต 5-10%YoY โดยได้รับการสนับสนุนจากรายได้บริการท่าเทียบเรือ แม้การแพร่ระบาดของโควิดจะทำให้มาตรการล็อกดาวน์มีความเข้มงวดขึ้นใน 3Q64 และปัญหาการขาดแคลนชิปทำให้โรงงานผลิตรถยนต์ทั่วโลกหยุดผลิตชั่วคราวเป็นระยะๆ  แต่ฐานการส่งออกรถยนต์ในปีก่อนที่ต่ำมากและปีนี้เศรษฐกิจมีทิศทางฟื้นตัวดีขึ้น จึงทำให้ปริมาณรถยนต์ส่งออกผ่านท่าเทียบเรือปีนี้ยังเติบโต YoY ส่วนรายได้บริการคลังสินค้ายังเติบโต YoY หลังมีลูกค้าใหม่เพิ่มขึ้น จนทำให้ปัจจุบันอัตราใช้พื้นที่คลังสินค้าเกือบเต็ม 100% รวมถึงค่าเช่ามีการปรับขึ้นเฉลี่ย 10% ทุก 3 ปี  สำหรับผลประกอบการ 3Q64 NYT มีกำไรสุทธิที่ 38 ล้านบาท เติบโต 72%YoY จากปริมาณรถส่งออกผ่านท่าเทียบเรือเพิ่มขึ้น 17%YoY จากฐานต่ำในปีก่อน และมีกำไรเงินลงทุนในกองทุนส่วนบุคคลดีขึ้นเป็น 2 ล้านบาท จาก 3Q63 ที่ขาดทุน 9 ล้านบาท  รวมถึงส่วนแบ่งขาดทุนในบริษัทร่วม (ท่าเรือ C0 ซึ่ง NYT ถือหุ้น 49%) ลดลงเป็น 10 ล้านบาท จากขาดทุน 20 ล้านบาทใน 3Q63 หากเทียบ QoQ กำไร 3Q64 หดตัว 34%QoQ ตามปริมาณรถส่งออกที่ลดลงจากการล็อกดาวน์และมีการบันทึกค่าใช้จ่ายเงินเรื่องโควิด  กระทบอย่างไร: ในช่วง 1 สัปดาห์ที่ผ่านมา ราคาหุ้น NYT ปรับตัวขึ้น 5.4%WoW สู่ระดับ 4.32 บาท (ข้อมูล ณ วันที่ 17 พฤศจิกายน 2564)  มุมมองระยะสั้น: SCBS คาดแนวโน้มกำไร 4Q64 ของ NYT จะฟื้นตัว QoQ หลังการคลายล็อกดาวน์ทั่วโลกทำให้ธุรกิจยานยนต์ฟื้นตัว หนุนยอดส่งออกในไทยกลับมาเร่งตัวขึ้น แต่อย่างไรก็ดี กำไรสุทธิ 9M64 คิดเป็นเพียง 58% ของประมาณการกำไรทั้งปี 2564 ซึ่งต่ำเกินไปจากการล็อกดาวน์ที่เข้มงวดและปัญหาการขาดแคลนชิปใน 3Q64 ทำให้ SCBS ปรับประมาณการกำไรปี 2564 ลงสู่ 245 ล้านบาท (เดิมคาด 312 ล้านบาท)  ในระยะสั้นต้องติดตามรายงานยอดส่งออกเดือนตุลาคม ซึ่งมีแนวโน้มออกมาดีและมีโอกาสที่ ส.อ.ท. จะปรับเป้าหมายยอดส่งออกรถยนต์ปีนี้เพิ่มขึ้น  มุมมองระยะยาว: สำหรับกำไรปี 2565 ของ NYT SCBS คาดว่าจะเติบโต 30%YoY จากทิศทางเศรษฐกิจที่เริ่มฟื้นตัวหลังสถานการณ์โควิดคลี่คลายลง  ทั้งนี้ ประเด็นสำคัญที่ต้องติดตามคือ ปัญหาขาดแคลนชิปส่งผลต่อห่วงโซ่อุปทานยานยนต์หยุดชะงัก และทิศทางเศรษฐกิจของประเทศคู่ค้าที่มีโอกาสชะลอตัวลง   ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Business', 'Market']",ถนัดกิจ จันกิเสน,2021-11-11
Rivian ผู้ผลิตรถยนต์ไฟฟ้าติดนามสกุลมหาชนด้วยมูลค่าเกิน 3.3 ล้านล้านบาท และยังเป็นการ IPO ที่ใหญ่ที่สุดในโลกประจำปี 2021," สำนักข่าว Reuters รายงานว่า หุ้นของ Rivian Automotive Inc เพิ่มขึ้นมากถึง 53% ในการเปิดตัว Nasdaq ทำให้ผู้ผลิตรถยนต์ไฟฟ้าที่ได้รับการสนับสนุนจาก Amazon ซึ่งถือหุ้น 20% มีมูลค่าตลาดมากกว่า 1 แสนล้านดอลลาร์ หรือกว่า 3.3 ล้านล้านบาท หลังการ IPO ที่ใหญ่ที่สุดในโลกในปี 2021  มูลค่าดังกล่าวทำให้ Rivian เป็นผู้ผลิตรถยนต์ที่มีมูลค่ามากที่สุดเป็นอันดับ 2 ของสหรัฐฯ รองจาก Tesla Inc ซึ่งมีมูลค่า 1.06 ล้านล้านดอลลาร์ แม้จะเพิ่งเริ่มขายรถยนต์และมีรายได้เพียงเล็กน้อยแต่ Rivian ก็มีมูลค่าแซงหน้าผู้ผลิตรถยนต์เก่าแก่ทั้ง General Motors, Ford Motor และ Lucid Group  การเสนอขายหุ้น IPO ทำให้ Rivian สามารถระดมทุนได้ประมาณ 1.2 หมื่นล้านดอลลาร์เพื่อใช้เป็นเงินทุนสำหรับการเติบโต และตัวเลขดังกล่าวอาจเพิ่มขึ้นเป็น 1.37 หมื่นล้านดอลลาร์ หากมีการใช้การจัดสรรหุ้นเกินจำนวนทั้งหมด ซึ่งตัวเลขนี้ทำให้การเสนอขายหุ้นของ Rivian เป็นครั้งที่ใหญ่ที่สุดในสหรัฐฯ นับตั้งแต่ Alibaba Group Holding ได้ IPO ในเดือนกันยายน 2014  “การเปลี่ยนไปใช้บริษัทมหาชน (และ) การเติบโตของฐานทุนของเรา ทำให้ Rivian สามารถพัฒนาผลิตภัณฑ์ที่มีแนวโน้มปริมาณและการเติบโตในแง่ของเซกเมนต์ใหม่และยานพาหนะใหม่ๆ ที่เราจะเข้าร่วม” แม่ทัพ Rivian กล่าวในการให้สัมภาษณ์  Rivian ลงทุนอย่างหนักเพื่อกระตุ้นการผลิต เพิ่มขึ้นเป็นสองเท่าจาก R1T รถกระบะไฟฟ้าสุดหรูที่เปิดตัวในเดือนกันยายน และยังมีแผนจะผลิตรถเอสยูวีและรถตู้ส่งของ โดยพุ่งเป้าไปที่กลุ่มที่ร้อนแรงที่สุดในตลาด  นอกจากนี้ Rivian วางแผนที่จะสร้างรถยนต์อย่างน้อย 1 ล้านคันต่อปีภายในสิ้นทศวรรษนี้ โดยนอกจากโรงงานในรัฐอิลลินอยส์แล้ว ยังมีการประกาศแผนการที่จะเปิดโรงงานแห่งที่ 2 ในสหรัฐฯ ตลอดจนวางแผนขยายผลิตในจีนและยุโรปด้วย  ภาพ: Michael M. Santiago / Getty Images :   ช่องทางติดตาม THE STANDARD WEALTH","['Business', 'Market']",THE STANDARD TEAM,2021-06-11
เตรียมตัวอย่างไรก่อนติดตั้งที่ชาร์จรถยนต์ไฟฟ้าในบ้าน, การไฟฟ้าส่วนภูมิภาค (PEA) ส่งเสริมการใช้รถยนต์ไฟฟ้า (EV) โดยอำนวยความสะดวกการเตรียมตัวก่อนติดตั้ง EV Charger ภายในบ้าน โดยสามารถติดต่อการไฟฟ้าในพื้นที่ เนื่องจากจะต้องให้เจ้าหน้าที่เข้าตรวจสอบระบบไฟฟ้าภายในบ้าน โดยจะแบ่งออกเป็น 2 กรณี ดังนี้   ส่วนข้อกำหนดการขอมิเตอร์เครื่องที่ 2 เพื่อติดตั้งเครื่องชาร์จรถยนต์ไฟฟ้า (EV Charger) สำหรับบ้านอยู่อาศัย หรือกิจการขนาดเล็ก (ที่ไม่ใช่เพื่อการพาณิชย์) ผู้ขอมิเตอร์เครื่องที่ 2 ต้องติดตั้งระบบไฟฟ้าภายในแยกจากระบบไฟฟ้าภายในของมิเตอร์เครื่องที่ 1 และติดตั้งเครื่องชาร์จรถยนต์ไฟฟ้าตามมาตรฐานของ PEA ไว้เรียบร้อยแล้ว ทั้งนี้วงจรที่จ่ายไฟฟ้าให้เครื่องชาร์จต้องแยกต่างหากจากการจ่ายไฟให้กับโหลดอื่นๆ ทั้งนี้ ติดต่อสอบถามข้อมูลเพิ่มเติมได้ที่ 1129 ตลอด 24 ชั่วโมง    ภาพประกอบ: พุทธิพงศ์ โรจน์ศตพงค์,"['Business', 'Business']",ดำรงเกียรติ มาลา,2021-10-30
Amazon เข้าถือหุ้น 20% ในบริษัทรถยนต์ไฟฟ้า Rivian พร้อมสั่งซื้อรถ 1 แสนคันใช้ขนส่งสินค้าภายในปี 2030, Amazon ยักษ์ใหญ่ในอุตสาหกรรมอีคอมเมิร์ซ แจ้งตลาดเมื่อวันศุกร์ที่ผ่านมาว่าบริษัทได้เข้าถือหุ้นสัดส่วน 20% หรือคิดเป็นมูลค่า 3.8 พันล้านดอลลาร์ใน Rivian Automotive บริษัทสตาร์ทอัพผลิตรถยนต์ไฟฟ้า โดย Amazon มีแผนจะใช้รถยนต์ที่ผลิตโดย Rivian ในการขนส่งสินค้าของบริษัท  ด้าน Rivian เปิดเผยว่า การเข้ามาถือหุ้นดังกล่าวจะทำให้ Amazon ได้สิทธิ์ในการใช้งานรถยนต์ของ Rivian ในการขนส่งเป็นเวลาอย่างน้อย 4 ปี นอกจากนี้ Amazon ยังได้สั่งรถยนต์ของ Rivian เป็นจำนวนถึง 1 แสนคันภายในปี 2030 โดยมีแผนจะเริ่มนำรถแบรนด์ Rivian จำนวน 1 หมื่นคันไปใช้ในการขนส่งในปีหน้าถ้ารถสามารถผลิตได้ทัน  ในช่วงต้นเดือนตุลาคมที่ผ่านมา Rivian ได้ประกาศแผนเข้าจดทะเบียนใน Nasdaq ภายใต้สัญลักษณ์ RIVN โดยคาดว่าการทำ IPO จะเกิดขึ้นในเดือนพฤศจิกายน  รายงานข่าวระบุว่า Ford Motor บริษัทยักษ์ใหญ่ด้านยานยนต์ มีหุ้นอยู่ใน Rivian มากกว่า 5% ด้วยเช่นกัน  :  ช่องทางติดตาม THE STANDARD WEALTH Twitter: twitter.com/standard_wealth Instagram: instagram.com/thestandardwealth Official Line คลิก https://lin.ee/xfPbXUP,"['Business', 'Economic']",ภัทรศยา เชาว์รัศมีกุล,2021-10-30
มาทำความรู้จัก ORA Good Cat รถยนต์ไฟฟ้า 100% สุดคิ้วต์!, เรียกได้ว่ามาแรงสุดๆ สำหรับรถยนต์ไฟฟ้า 100% อย่าง ORA Good Cat ที่สร้างยอดจองได้อย่างถล่มทลาย และกำลังเป็นที่กล่าวถึงอยู่ในขณะนี้ด้วยราคาและการออกแบบที่โฉบเฉี่ยวทันสมัย ซึ่งข้อหลังนี้ถือได้ว่า ORA Good Cat สอบผ่านในสายตาของหลายๆ คน และเหล่านี้คือสิ่งที่คุณควรรู้เกี่ยวกับรถยนต์คันนี้      ,"['Living', 'POP']",แท่ง แซ่ลิ้ม,2021-10-29
"ORA Good Cat รถยนต์ไฟฟ้า 100% จาก ‘เกรท วอลล์ มอเตอร์’ เคาะราคา 989,000-1,199,000 บาท เน้นเจาะกลุ่มผู้หญิงโดยเฉพาะ"," หลังจากสร้างเสียงฮือฮาเป็นอย่างมากในโลกออนไลน์ ในที่สุดก็สิ้นสุดการรอคอยสำหรับ ORA Good Cat รถยนต์ไฟฟ้า 100% จาก ‘เกรท วอลล์ มอเตอร์’ แบรนด์รถยนต์ยักษ์ใหญ่จากแดนมังกร แต่เป็นน้องใหม่ในเมืองไทยด้วยเข้ามาทำตลาดได้ราว 1 ปีเท่านั้น  ORA Good Cat นั้นถูกตั้งเป้าเจาะกลุ่มผู้หญิงโดยเฉพาะ ที่น่าสนใจคือนี่ถือเป็นการเปิดตัวในไทยเป็นประเทศแรกต่อจากบ้านเกิดอย่างจีนเลยทีเดียว  รถรุ่นใหม่นี้มีให้เลือก 3 รุ่นด้วยกัน คือ รุ่นที่วิ่งได้สูงสุด 400 กิโลเมตร และ 500 กิโลเมตรต่อการชาร์จ 1 ครั้ง นั่นคือรุ่น 400 TECH มีให้เลือก 2 สี ในราคา 989,000 บาท, 400 PRO มี 5 สี ในราคา 1,059,000 บาท และรุ่น 500 ULTRA มี 7 สี ในราคา 1,199,000 บาท  เกรท วอลล์ มอเตอร์ ระบุว่า ORA Good Cat สามารถชาร์จแบบเร็วด้วยไฟฟ้ากระแสตรง DC แบตเตอรี่ 0-80% ใช้เวลา 46 นาทีในรุ่น 400 และใช้เวลา 60 นาทีในรุ่น 500 และในส่วนของการชาร์จด้วยไฟบ้านแบบ AC จะใช้เวลา 8 ชั่วโมงในรุ่น 400 และใช้เวลา 10 ชั่วโมงในรุ่น 500 รวมถึงบริษัทยังมีอุปกรณ์ชาร์จไฟในบ้านพร้อมติดตั้งฟรี  เกรท วอลล์ มอเตอร์ ระบุว่า ยังคงเดินหน้าขยายสาขา GWM Store ทั้ง GWM Direct Store และ Partner Store ให้ครอบคลุมทุกพื้นที่ในประเทศไทย โดยในปัจจุบันมี GWM Store ทั่วประเทศ รวมทั้งสิ้น 21 แห่ง และมีแผนจะเปิดให้ครบ 30 แห่งภายในสิ้นปีนี้ และ 50 แห่งภายในไตรมาสแรกของปีหน้า  และยังได้เตรียมเปิดสถานีชาร์จแห่งแรกของเกรท วอลล์ มอเตอร์ ในประเทศไทย ที่บริเวณสยามสแควร์ กรุงเทพมหานคร ต้นเดือนพฤศจิกายนนี้ ซึ่งรองรับการชาร์จได้ 6 คันในเวลาเดียวกัน และมีแผนที่จะขยายสถานีชาร์จไปยังจังหวัดต่างๆ ทั่วประเทศ ทั้งนี้ ทางบริษัทไม่ได้เปิดเผยจำนวนสถานีชาร์จที่มีอยู่ปัจจุบัน และจำนวนสถานีชาร์จที่จะขยายเพิ่มในอนาคต  ในภาพรวมของธุรกิจทั่วโลก เกรท วอลล์ มอเตอร์ ตั้งเป้าหมายยอดขายรถยนต์ทั่วโลก 4 ล้านคัน ในปี 2568 ซึ่งมุ่งหวังให้เป็นสัดส่วนรถยนต์พลังงานใหม่กว่า 80%   ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Business', 'Business']",THE STANDARD TEAM,2021-10-28
PEA ลงนาม MOU พัฒนาโครงข่ายและสถานีอัดประจุ รองรับรถยนต์ไฟฟ้าในไทย [PR NEWS], เมื่อวันที่ 7 ตุลาคมที่ผ่านมา ชาติชาย ภุมรินทร์ รองผู้ว่าการการไฟฟ้าส่วนภูมิภาค และ พนัส วัฒนชัย ประธานเจ้าที่บริหาร บริษัท พนัส แอสเซมบลีย์ จำกัด ร่วมลงนามบันทึกข้อตกลงความร่วมมือ (MOU) พัฒนาโครงข่ายสถานีอัดประจุไฟฟ้าเพื่อรองรับการให้บริการสถานีอัดประจุไฟฟ้าสำหรับยานยนต์ไฟฟ้าโดยสารและยานยนต์ไฟฟ้าเชิงพาณิชย์  โดยการไฟฟ้าส่วนภูมิภาค (PEA) และ บริษัท พนัส แอสเซมบลีย์ จำกัด ร่วมมือศึกษาวิจัยและพัฒนาโครงข่ายสถานีอัดประจุไฟฟ้า เพื่อรองรับการให้บริการสำหรับยานยนต์ไฟฟ้าโดยสารและยานยนต์ไฟฟ้าเชิงพาณิชย์ให้รองรับการใช้งานสถานีอัดประจุไฟฟ้าข้ามโครงข่าย ระบบสลับเปลี่ยนแบตเตอรี่ รวมถึงการศึกษาความเป็นไปในการลงทุนสถานีอัดประจุไฟฟ้าเพื่อรองรับอุตสาหกรรมขนส่งและโลจิสติกส์ และบูรณาการระบบกักเก็บพลังงานด้วยแบตเตอรี่เข้ากับระบบไฟฟ้าและสถานีอัดประจุไฟฟ้า  นอกจากนี้ยังร่วมศึกษาและพัฒนาโมเดลธุรกิจของ PEA VOLTA แพลตฟอร์มสำหรับยานยนต์ไฟฟ้าโดยสารและยานยนต์ไฟฟ้าเชิงพาณิชย์ ระบบบริหารจัดการพลังงาน ระบบธุรกิจร่วมและยืนยันสิทธิ เพื่อสร้างมูลค่าเพิ่มและขยายผล PEA VOLTA  ทั้งนี้ PEA ได้พัฒนา PEA VOLTA ซึ่งเป็นแพลตฟอร์มดิจิทัลสำหรับบริหารจัดการการอัดประจุไฟฟ้าเพื่ออำนวยความสะดวกให้กับผู้ใช้ยานยนต์ไฟฟ้า รวมถึงผู้ประกอบการสถานีอัดประจุไฟฟ้าและบริการอื่นๆ ที่เกี่ยวข้อง ด้วยความมุ่งมั่นที่จะส่งเสริมการใช้ยานยนต์ไฟฟ้าในประเทศไทย ซึ่งปัจจุบัน PEA เปิดให้บริการสถานีอัดประจุไฟฟ้า PEA VOLTA แล้ว จำนวน 57 สถานี และมีเป้าหมายเปิดให้บริการครอบคลุมทั่วประเทศ 73 สถานีภายในปี 2564 และทยอยเปิดให้บริการเพิ่มรวมทั้งสิ้น 263 สถานีภายในปี 2566,['Thailand'],ถนัดกิจ จันกิเสน,2021-10-26
‘อสังหาริมทรัพย์’ จะไม่ใช่ธุรกิจหลักอีกแล้ว แต่ Evergrande จะมุ่งไปที่ ‘ธุรกิจรถยนต์ไฟฟ้า’ แทน แม้จนถึงวันนี้ยังไม่ส่งมอบรถสักคันก็ตาม, การที่ ซูเจียหยิน ผู้เป็นแม่ทัพของ Evergrande ยักษ์ใหญ่ด้านอสังหาริมทรัพย์ที่กำลังผจญวิกฤตหนี้ ออกมาเผยว่า กำลังวางแผนที่จะลดขนาดการดำเนินงานด้านอสังหาริมทรัพย์ และมุ่งไปที่ ‘การผลิตรถยนต์’ ซึ่งจะกลายเป็นธุรกิจหลักภายใน 1 ทศวรรษ ก็ทำให้หุ้นของ China Evergrande New Energy Vehicle Group Ltd. ซึ่งดูแลธุรกิจดังกล่าวเพิ่มมากขึ้นถึง 17% ในช่วงเช้าวันจันทร์ (25 ตุลาคม)  ทว่าการเปลี่ยนแปลงไปสู่ธุรกิจรถยนต์ไฟฟ้าจะเป็นความท้าทาย เพราะจนถึงวันนี้ Evergrande ยังไม่ได้ส่งมอบรถยนต์แม้แต่คันเดียว ด้วยรถยนต์ไฟฟ้ารุ่นแรก ‘Hengchi’ จะถูกส่งมอบจากโรงงานเทียนจินในต้นปีหน้า  แม้ว่าซูเจียหยินจะมีความทะเยอทะยานที่จะนำ Evergrande ไปทาบรัศมีกับ Tesla ในขณะที่ภาพแห่งความเป็นจริงนั้น ยักษ์อสังหาฯ ที่มีหนี้สินมากที่สุดในโลกกำลังดิ้นรนกับวิกฤตเงินสด จนนำไปสู่การพิจารณาขายหุ้นในธุรกิจต่างๆ รวมทั้ง Evergrande NEV ด้วย  ในการซื้อขายช่วงบ่าย หุ้นของ Evergrande NEV เพิ่มขึ้น 11% โดยเมื่อเดือนที่แล้วบริษัทเตือนถึง ‘การขาดแคลนเงินทุนอย่างร้ายแรง’ และกล่าวว่าไม่มีการรับประกันว่าจะสามารถตอบสนองภาระผูกพันทางการเงินได้ การขาดแคลนสภาพคล่องทำให้บริษัทหยุดจ่ายค่าใช้จ่ายในการดำเนินงานบางส่วน รวมไปถึงซัพพลายเออร์ด้วย และอาจต้องชะลอการผลิตรถยนต์จำนวนมาก เว้นแต่จะสามารถจัดหาเงินทุนเพิ่มได้ในระยะสั้น  การเปลี่ยนไปสู่รถยนต์ไฟฟ้า “ไม่จำเป็นต้องลดความเสี่ยง” เอเดรียน ซิม นักวิเคราะห์สินเชื่อของ Bloomberg Intelligence กล่าวพร้อมเสริมว่า “รถยนต์ไฟฟ้ามีความสามารถในการแข่งขันพอๆ กับอสังหาริมทรัพย์ ไม่มีการรับประกันว่า Evergrande จะสามารถไล่ตามผู้นำตลาดได้”  โดย Evergrande ใช้เงินมากกว่า 3.7 พันล้านดอลลาร์ ในบริษัทที่เกี่ยวข้องกับ EV ขณะที่ Evergrande NEV รายงานผลขาดทุน 4.8 พันล้านหยวน ในช่วงครึ่งแรกของปีนี้  Evergrande ซึ่งมีการดำเนินธุรกิจตั้งแต่สโมสรฟุตบอลไปจนถึงน้ำแร่ เพิ่งได้รับการวิพากษ์วิจารณ์จากธนาคารกลางของจีนว่า “ไม่สามารถจัดการธุรกิจได้ดี เพราะได้ขยายและกระจายความเสี่ยงอย่างหลับหูหลับตาในช่วงไม่กี่ปีที่ผ่านมา แทนที่จะดำเนินการอย่างรอบคอบท่ามกลางสภาวะตลาดที่เปลี่ยนแปลงไป”  โดยหลักการแล้ว Evergrande จะไม่ซื้อที่ดินใดๆ ในอีก 10 ปีข้างหน้า ซูเจียหยินกล่าวในการประชุมภายใน โดยตามรายงานของ Securities Times เผยว่า ยอดขายประจำปีของอสังหาริมทรัพย์จะลดลงเหลือประมาณ 2 แสนล้านหยวนใน 10 ปี จาก 7 แสนล้านหยวนในปี 2020  ข่าวที่เกี่ยวข้อง:  ภาพ: VCG/VCG via Getty Images :,"['Business', 'Market']",ดำรงเกียรติ มาลา,2021-10-22
ผู้ผลิตรถยนต์ทั่วโลกเสี่ยงต้องหยุดผลิต หลังจีนสั่งปิดโรงถลุงแมกนีเซียมหลายแห่ง ทำให้อะลูมิเนียมขาดแคลน," บริษัทผู้ผลิตรถยนต์ทั่วโลกกำลังมีความเสี่ยงที่จะต้องเผชิญกับการขาดแคลนอะลูมิเนียม หลังปัญหาวิกฤตพลังงานในจีนส่งผลให้การผลิตแมกนีแซม ซึ่งเป็นวัตถุดิบสำคัญในการผลิตอะลูมิเนียมอัลลอยปรับตัวลดลง  ปัจจุบันราว 85% ของแมกนีเซียมในตลาดโลกถูกผลิตในจีน โดยแหล่งผลิตใหญ่อยู่ในเมืองหยูหลินในมณฑลส่านซี โดยในเดือนที่ผ่านมารัฐบาลท้องถิ่นของมณฑลดังกล่าวได้ออกคำสั่งให้โรงถลุงแมกนีเซียม 35 จาก 50 แห่งหยุดการผลิตเป็นการชั่วคราวจนถึงสิ้นปีนี้  ขณะที่โรงถลุงที่ยังอนุญาตให้เปิดก็ต้องลดกำลังการผลิตลง 50% เพื่อลดปริมาณการใช้พลังงานให้เป็นไปตามเป้าหมายของทางการ เนื่องจากการผลิตแมกนีเซียม 1 ตันจะต้องใช้พลังงานมากถึง 35-40 เมกะวัตต์ชั่วโมง ขณะที่การผลิตอะลูมิเนียมจะใช้พลังงานราว 16 เมกะวัตต์ชั่วโมง  การลดกำลังการผลิตแมกนีเซียมของผู้ผลิตรายใหญ่อย่างจีน ส่งผลให้ปริมาณแมกนีเซียมที่ถูกสต๊อกไว้ทั่วยุโรปกำลังลดต่ำลงจนใกล้เข้าขั้นวิกฤต  “ยังไม่มีวัตถุดิบใดที่สามารถทดแทนแมกนีเซียมในการผลิตอะลูมิเนียมแผ่นและแท่งได้ โดย 35% ของแมกนีเซียมที่ผลิตในโลกถูกนำมาใช้ผลิตอะลูมิเนียมในอุตสาหกรรมยานยนต์ ถ้าไม่มีแมกนีเซียมอุตสาหกรรมยานยนต์ทั้งหมดก็อาจต้องหยุดการผลิตลง” Amos Fletcher นักวิเคราะห์ของธนาคาร Barclays กล่าว  เมื่อเร็วๆ นี้ Matalco บริษัทผู้ผลิตโลหะในแคนาดา ได้แจ้งลูกค้าของตัวเองว่า แมกนีเซียมกำลังจะขาดแคลน และถ้าสถานการณ์ยังเป็นเช่นนี้ต่อเนื่อง บริษัทอาจจะต้องลดการผลิตอะลูมิเนียมแท่งในปีหน้าลง  คำเตือนของ Matalco สะท้อนว่า ปัญหาวิกฤตพลังงานในจีนกำลังส่งผลต่อซัพพลายเชนในโลก และทำให้ราคาของวัตถุดิบในการผลิตภาคอุตสาหกรรมพุ่งสูงขึ้น ซึ่งอาจส่งผลกระทบต่อเนื่องไปยังภาวะเงินเฟ้อ  ในช่วงที่ผ่านมาการขาดแคลนเซมิคอนดักเตอร์ถือเป็นปัจจัยหลักที่ส่งผลกระทบต่อการผลิตรถยนต์ในปีนี้ แต่ดูเหมือนว่าการขาดแคลนแมกนีเซียมกำลังจะเป็นความเสี่ยงที่พุ่งแรงแซงขึ้นมา  “การขาดแคลนแมกนีเซียมจะส่งผลให้เกิดการขาดแคลนอะลูมิเนียม ซึ่งจะกระทบต่อภาพรวมการผลิตรถยนต์ ปัญหานี้เพิ่งจะเริ่มถูกพูดถึง และบริษัทรถยนต์ส่วนใหญ่ยังไม่ได้รับการแจ้งเตือน” นักวิเคราะห์จาก BofA Securities ระบุ  นักวิเคราะห์ประเมินว่า แมกนีเซียมในสต๊อกทั่วโลกจะลดต่ำลงถึงจุดวิกฤตก่อนสิ้นปีนี้ หากจีนไม่ยอมเพิ่มกำลังการผลิต ความกังวลที่เกิดขึ้นส่งผลให้ราคาแมกนีเซียมที่นำเข้ามายังยุโรปปรับตัวเพิ่มขึ้น 75% ขึ้นไปทำสถิติที่ 9,000 ดอลลาร์ต่อตันในเดือนที่ผ่านมา  WV Metalle สมาคมการค้าโลหะที่ไม่ใช่เหล็กของเยอรมนี ออกมาประเมินว่า ปริมาณแมกนีเซียมที่ถูกสำรองไว้ในเยอรมนีและยุโรปจะหมดลงภายใน เดือนพฤศจิกายน ซึ่งจะส่งผลกระทบต่อการผลิตทางอุตสาหกรรมอย่างมหาศาล โดย WV Metalle เรียกร้องให้รัฐบาลเยอรมนีเร่งเจรจาให้ทางจีนเพิ่มกำลังการผลิตแมกนีเซียม  ขณะที่กลุ่ม European Aluminium ซึ่งมีสมาชิกประกอบด้วย Norsk Hydro, Rio Tinto และ Alcoa เรียกร้องให้สหภาพยุโรปเจรจากับทางการจีน เพื่อแก้ไขปัญหาที่เกิดขึ้นเช่นกัน  “ปัญหาขาดแคลนแมกนีเซียมที่เกิดขึ้นสะท้อนให้เห็นถึงความเสี่ยงในการพึ่งพาการนำเข้าจากจีนมากเกินไป สหภาพยุโรปควรมีการปรับเปลี่ยนกลยุทธ์เพื่อลดผลกระทบที่จะเกิดขึ้นกับภาคอุตสาหกรรม เนื่องจากแมกนีเซียมถือเป็นหนึ่งในวัตถุดิบสำคัญตามลิสต์ของ EU” European Aluminium ระบุในแถลงการณ์  ในอดีต Norsk Hydro เคยเป็นผู้ผลิตแมกนีเซียมในยุโรป แต่หยุดทำธุรกิจดังกล่าวไป เนื่องจากไม่สามารถแข่งขันด้านต้นทุนกับผู้ผลิตจากจีนได้  :","['Business', 'Economic']",THE STANDARD WEALTH,2021-10-20
ชมคลิป: Xiaomi คาดสามารถผลิต ‘รถยนต์ไฟฟ้า’ จำนวนมากในปี 2024 ทำหุ้นพุ่งกว่า 5% | Morning Wealth 20 ตุลาคม 2564," นอกจากสินค้าไฮเทคแล้ว Xiaomi เตรียมสร้างรถยนต์ไฟฟ้าอย่างจริงจัง โดย เล่ยจุน ประธานกรรมการบริหารของ Xiaomi คาดว่าจะผลิตรถยนต์ไฟฟ้าของตนเองเป็นจำนวนมากในช่วงครึ่งแรกของปี 2024 หรือในอีก 3 ปีข้างหน้า ทำหุ้น Xiaomi พุ่งกว่า 5% (19 ตุลาคม)  ติดตามรายการ Morning Wealth ทุกวันจันทร์-ศุกร์ เวลา 07.00-08.00 น. ทาง Facebook และ YouTube ของ THE STANDARD WEALTH   ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Business', 'Business', 'Wealth', 'News', 'Video']",แท่ง แซ่ลิ้ม,2021-10-19
เตรียมเห็นรถวิ่งเต็มถนน! Xiaomi คาดจะสามารถผลิต ‘รถยนต์ไฟฟ้า’ เป็นจำนวนมากในปี 2024 ทำหุ้นพุ่งกว่า 5%," เชื่อว่าบ้านของทุกคนส่วนใหญ่จะมีสินค้าของ Xiaomi อย่างน้อย 1 ชิ้นอย่างแน่นอน นอกจากสินค้าไฮเทคเล็กๆ แล้ว Xiaomi เตรียมสร้างรถยนต์ไฟฟ้าอย่างจริงจัง โดย เหลยจุน ประธานกรรมการบริหารของ Xiaomi กล่าวในวันนี้ (19 ตุลาคม) ว่าเราคาดว่าจะผลิตรถยนต์ไฟฟ้าของตนเองเป็นจำนวนมากในช่วงครึ่งแรกของปี 2024 หรือในอีก 3 ปีข้างหน้า  โดยคำกล่าวของ เหลยจุน นี้กล่าวในการประชุมนักลงทุนของบริษัท และได้มีการยืนยันในภายหลังจากโพสต์ของ เหลยจุน ในแพลตฟอร์ม Weibo ที่คล้ายกับ Twitter ของจีน ส่งผลให้หุ้นของ Xiaomi ในตลาดฮ่องกงพุ่งขึ้นกว่า 5% ในวันนี้  ย้อนกลับไปในเดือนมีนาคม Xiaomi เคยประกาศตัวเข้าแข่งขันในตลาดรถยนต์ไฟฟ้า และกล่าวว่ามีแผนจะลงทุนถึง 1 หมื่นล้านดอลลาร์ หรือ 3.3 แสนล้านบาท สำหรับธุรกิจนี้ในอีก 10 ปีข้างหน้า และเมื่อเดือนที่แล้ว Xiaomi ได้จดทะเบียนธุรกิจรถยนต์ไฟฟ้าอย่างเป็นทางการในชื่อบริษัท Xiaomi EV, Inc. และเริ่มมีพนักงานราว 300 คนแล้ว  ตลาดรถยนต์ไฟฟ้าของจีนเริ่มหนาแน่นขึ้นเรื่อยๆ จากการที่มีผู้เล่นรายใหม่ๆ เข้ามา ไม่ว่าจะเป็น Baidu ยักษ์ใหญ่ด้านเสิร์ชเอนจินของจีนได้เปิดตัวบริษัทแยกสำหรับผลิตรถยนต์ไฟฟ้าโดยเฉพาะไปในเดือนมกราคม และในเดือนถัดมาได้มีการว่าจ้างประธานกรรมการบริหาร (ซีอีโอ) สำหรับบริษัทรถยนต์ไฟฟ้าที่เพิ่งเปิดตัวไป  และเมื่อ Xiaomi เปิดตัวรถยนต์ไฟฟ้าอย่างเป็นทางการก็จะต้องเผชิญหน้ากับคู่แข่งที่อยู่ในตลาดก่อนหน้าแล้ว ซึ่งเป็นคู่แข่งสัญชาติจีนเช่นเดียวกันอย่าง NIO และ Xpeng รวมถึงผู้ผลิตรถยนต์รายใหญ่อย่าง Tesla และ BYD ของ อีลอน มัสก์ อีกด้วย  ตลาดรถยนต์ไฟฟ้าของจีนได้รับการสนับสนุนมากมายจากรัฐบาลในช่วงไม่กี่ปีที่ผ่านมา ซึ่งช่วยให้อุตสาหกรรมเติบโตขึ้นอย่างรวดเร็ว แม้ว่าการสนับสนุนบางส่วนจะลดลง แต่ตลาดยังคงเติบโตได้อย่างต่อเนื่อง โดยบริษัทวิจัยตลาดอย่าง Canalys คาดการณ์ว่าจะมีการจำหน่ายรถยนต์ไฟฟ้าในจีนถึง 1.9 ล้านคันในปี 2021 นี้ ซึ่งเพิ่มขึ้น 51% เมื่อเทียบกับปีก่อนหน้าแบบ YoY  :","['Business', 'Tech']",ดิษยุตม์ ธนบุญชัย,2021-10-18
ฌอน ไวนุย นักรักบี้นิวซีแลนด์วัย 25 ปีจากสโมสรชีฟส์ เสียชีวิตจากอุบัติเหตุทางรถยนต์, วันนี้ (18 ตุลาคม) ฌอน ไวนุย นักกีฬารักบี้ทีม Māori All Blacks หนึ่งในทีมรักบี้ตัวแทนของทีมชาตินิวซีแลนด์ เสียชีวิตจากเหตุการณ์รถชนเมื่อเวลา 08.00 น. ของวันนี้ ตามเวลาประเทศนิวซีแลนด์  โดยเจ้าหน้าที่ตำรวจจากเบย์ ออฟ เพลนที ได้ออกแถลงการณ์ยืนยันว่ามีผู้เสียชีวิตเพียงคนเดียวจากเหตุการณ์รถชนต้นไม้ที่แม็คลาเรน ฟอลล์ส พาร์ค พื้นที่ใกล้เคียงกับทารองง่า ซึ่งเป็น ฌอน ไวนุย นักกีฬารักบี้วัย 25 ปี  “เราเสียใจกับฌอนและครอบครัวของเขา และเราขอร่วมส่งกำลังใจให้กับพวกเขาในช่วงเวลาที่ยากลำบากนี้” คำแถลงการณ์ส่วนหนึ่งจากสมาคมรักบี้นิวซีแลนด์  ในขณะที่เพจ All Blacks รักบี้ทีมชาตินิวซีแลนด์ ได้โพสต์ข้อความถึงฌอนว่า “เรารู้สึกเหมือนหัวใจแตกสลายในตอนนี้ ฌอน คุณเป็นแรงบันดาลใจที่จะไม่มีวันถูกลืม เราขอส่งพลังใจให้กับเพื่อนของคุณทุกคนและครอบครัวของคุณ  “(Kia au tō moe) หลับให้สบายนะ”  โดยฌอนถือเป็นหนึ่งในนักกีฬารักบี้ชั้นนำของซูเปอร์รักบี้ การแข่งขันรักบี้แบบลีกอาชีพ เขาลงสนามครั้งแรกให้กับทีมครูเซเดอร์ส ในปี 2016 ก่อนจะย้ายมาร่วมทีมชีฟส์ ในปี 2018  ฌอนลงเล่นในตำแหน่งเซ็นเตอร์ และบางครั้งขยับออกไปเล่นเป็นปีก ลงสนามไปทั้งหมด 44 ครั้งให้กับชีฟส์ ทำคะแนนไปทั้งหมด 90 แต้ม โดยเมื่อปีที่ผ่านมาเขากลายเป็นนักกีฬารักบี้คนแรกที่วางทรัยได้ 5 ครั้งในเกมเดียวในซูเปอร์รักบี้ให้กับทีมชีฟส์  นอกจากนี้ยังลงเล่นให้กับทีม Māori All Black ไปแล้ว 10 เกม และเคยติดทีมชาติ All Blacks รุ่นอายุไม่เกิน 20 ปี  :,['Sport'],ถนัดกิจ จันกิเสน,2021-10-17
‘อีลอน มัสก์’ ปรากฏตัวในการประชุมผู้บริหารของ Volkswagen โดยย้ำว่า แบรนด์รถยนต์สัญชาติเยอรมันจะประสบความสำเร็จในเรื่อง ‘รถยนต์ไฟฟ้า’ อย่างแน่นอน, อีลอน มัสก์ ผู้ก่อตั้งบริษัทรถยนต์ไฟฟ้าอันเลื่องชื่อ Tesla ได้ปรากฏตัวเข้าร่วมการประชุมของ Volkswagen ผ่าน Video Call ในฐานะแขกเซอร์ไพรส์เพื่อพูดคุยกับผู้บริหาร 200 คนของผู้ผลิตรถยนต์สัญชาติเยอรมันตามคำเชิญของ เฮอร์เบิร์ต ดีสส์ (Herbert Diess) ซีอีโอของบริษัท  เมื่อถูกเฮอร์เบิร์ตถามว่า ทำไม Tesla ถึงว่องไวกว่าคู่แข่งรายอื่นๆ มัสก์ตอบคำถามว่า Tesla คล่องตัวกว่าผู้ผลิตรถยนต์รายอื่นๆ เนื่องจากรูปแบบการจัดการของเขา ซึ่งเขาเป็นวิศวกรมาก่อน และสำคัญที่สุดเขาหลงใหลในห่วงโซ่อุปทาน โลจิสติกส์ และกระบวนการผลิต พร้อมกันนี้มัสก์ได้ย้ำว่า แบรนด์รถยนต์สัญชาติเยอรมันจะประสบความสำเร็จในเรื่อง ‘รถยนต์ไฟฟ้า’ อย่างแน่นอน  ซีอีโอของ Volkswagen กล่าวว่า การจัดการปัญหาการขาดแคลนชิปทั่วโลกของ Tesla นั้น ‘น่าประทับใจ’ เนื่องจากสามารถเปลี่ยนไปใช้ชิปที่แตกต่างกันได้ภายในเวลาเพียงสองถึงสามสัปดาห์ โดยใช้ซอฟต์แวร์ที่พัฒนาขึ้น  “เราต้องการกรอบความคิดใหม่ที่ Volkswagen เพื่อการแข่งขันครั้งใหม่” เฮอร์เบิร์ต กล่าวในโพสต์บน LinkedIn “เราดีใจที่ได้ยินว่าแม้แต่คู่แข่งที่แข็งแกร่งที่สุดของเรายังคิดว่าเราจะประสบความสำเร็จในการเปลี่ยนแปลง หากเราขับเคลื่อนการเปลี่ยนแปลงด้วยพลังเต็มที่”  เมื่อเดือนที่แล้ว แม่ทัพของ Volkswagen กล่าวว่า แผนการเปิดโรงงานผลิตรถยนต์ของ Tesla ที่ Gruenheide ใกล้กรุงเบอร์ลิน จะบังคับให้อุตสาหกรรมในท้องถิ่นต้องก้าวขึ้นสู้กับผู้ผลิตรถยนต์ไฟฟ้าของสหรัฐฯ ที่เติบโตอย่างรวดเร็ว ซึ่งโรงงานดังกล่าวของ Tesla นั้นลงทุนกว่า 5.8 พันล้านยูโร  ภายใต้การนำของเฮอร์เบิร์ต Volkswagen พยายามที่จะเป็นหนึ่งในผู้ผลิตรถยนต์ไฟฟ้ารายใหญ่ที่สุดของโลก โดยวางแผนที่จะสร้างโรงงานแบตเตอรี่ขนาดใหญ่หกแห่งในยุโรปภายในปี 2030 ซึ่งเป็นส่วนหนึ่งของการเดิมพันแบบ All-in ในการขับเคลื่อนด้วยรถยนต์ไฟฟ้า พร้อมกันนี้ยังเตรียมสร้างโรงงานขนาดใหญ่ที่เทียบเท่ากับ Tesla อีกด้วย  :   ช่องทางติดตาม THE STANDARD WEALTH,"['Business', 'Business']",แท่ง แซ่ลิ้ม,2021-10-15
Nippon Steel ฟ้อง Toyota และ Baoshan ของจีน เรื่องการละเมิดสิทธิบัตร พร้อมขอให้ศาลสั่งห้ามไม่ให้ Toyota ผลิตและขาย ‘รถยนต์ไฟฟ้า’ ด้วย, นอกจาก Toyota ต้องเจอกับอุปสรรคมากมายในการผลิตรถยนต์ไฟฟ้าของตัวเอง ไม่ว่าจะเป็นวิกฤตขาดแคลนชิป การเข้ามาเล่นในตลาดช้าเกินไปแล้ว ล่าสุด ยังเจอ Nippon Steel บริษัทผลิตเหล็กยักษ์ใหญ่ของญี่ปุ่น กำลังขอคำสั่งศาลให้ Toyota หยุดการผลิตรถยนต์ไฟฟ้า รวมถึงฟ้อง Toyota และบริษัทผู้ผลิตเหล็ก Baoshan Iron & Steel ซึ่งเป็นบริษัทในเครือของรัฐวิสาหกิจจีนอย่าง China Baowu Steel Group  ยักษ์ผู้ผลิตเหล็กกล่าวหาว่าทั้งสองบริษัทละเมิดสิทธิบัตรของ Nippon Steel ในส่วนของแผ่นเหล็กแบบ Nonoriented Electrical ซึ่งถูกใช้เป็นชิ้นส่วนของมอเตอร์รถยนต์ไฟฟ้า ซึ่งจะช่วยให้มอเตอร์สามารถหมุนได้โดยใช้กำลังน้อยลงจากการปรับองค์ประกอบและความหนาของเหล็ก  โดย Nippon Steel เรียกร้องเงินชดเชยจากบริษัททั้ง 2 ราย รายละ 2 หมื่นล้านเยน หรือราว 5.8 พันล้านบาท นอกจากนี้ ยังได้ยื่นต่อศาลขอให้ห้ามไม่ให้ Toyota ผลิตและจำหน่ายรถยนต์ไฟฟ้าซึ่งใช้เทคโนโลยีดังกล่าวด้วย  Nippon Steel กล่าวว่า Baoshan เป็นผู้จัดหาวัสดุที่ละเมิดสิทธิบัตรของ Nippon Steel ให้กับ Toyota อย่างวัสดุเหล็กที่ทำการยื่นฟ้องไป ซึ่งใช้เป็นส่วนประกอบของรถยนต์ไฟฟ้าที่มีการวางจำหน่ายในญี่ปุ่น ทั้งนี้ ผู้ผลิตเหล็กยังกล่าวด้วยว่าได้มีการหารือกับทั้งสองบริษัทแล้ว แต่ยังไม่สามารถหาข้อยุติได้  ก่อนหน้านี้ Nippon Steel เคยมีการฟ้องร้องที่คล้ายๆ กันนี้ในปี 2012 ในคดีการใช้เหล็กแผ่นแบบ Electrical Steel Sheet โดยได้ยื่นฟ้องบริษัท Posco ของเกาหลีใต้ ซึ่งกล่าวหาว่าบริษัทได้มาซึ่งเทคโนโลยีการผลิตแผ่นเหล็ก Electrical Steel Sheet อย่างผิดกฎหมาย แต่ทั้งสองบริษัทก็ตกลงกันได้ในภายหลัง  ขณะที่ Toyota ออกแถลงการณ์เมื่อวันพฤหัสบดีที่ผ่านมา (14 ตุลาคม) ว่า “เรื่องนี้ควรได้รับการหารือในหมู่ผู้ผลิตวัสดุหลายๆ แห่ง ว่าจะทำยังไงต่อไปในอนาคต” และกล่าวเพิ่มเติมว่า “เป็นเรื่องน่าเสียใจอย่างยิ่งที่ Toyota ถูกฟ้อง ทั้งนี้ เราได้รับการยืนยันจากผู้ผลิตวัสดุที่เรารับมาแล้วว่าไม่มีการละเมิดสิทธิบัตรใดๆ รวมถึงก่อนที่จะสรุปข้อตกลงการซื้อขายกับผู้ผลิตวัสดุ เรายังขอการยืนยันซ้ำอีกรอบกับผู้ผลิตว่าไม่มีการละเมิดสิทธิบัตรของบริษัทอื่นอย่างแน่นอน”  :,"['Business', 'Business']",แท่ง แซ่ลิ้ม,2021-10-14
Honda เร่งเครื่อง ‘รถยนต์ไฟฟ้า’ ในแดงมังกร เตรียมเปิดตัวรถซีรีส์ e:N ภายใต้แบรนด์ของตัวเอง ประเดิมด้วยรถ SUV," เทรนด์รถยนต์ไฟฟ้าเริ่มเป็นรูปเป็นร่างขึ้นเรื่อยๆ โดย Honda ยี่ห้อรถยนต์ที่คนไทยรู้จักกันเป็นอย่างดี เริ่มลงทุนสร้างสายการผลิตสำหรับรถยนต์ไฟฟ้าโดยเฉพาะ และเปิดตัวแบรนด์ EV แบรนด์แรกในจีน  Honda เป็นที่รู้จักในด้านเครื่องยนต์สันดาปภายในที่ประหยัดเชื้อเพลิง โดยมียอดขายรถยนต์กว่า 1.6 ล้านคันในประเทศจีนเมื่อปีที่แล้ว ล่าสุดมีแผนเปิดตัวรถยนต์ถึง 10 รุ่น ร่วมกับพันธมิตรท้องถิ่นในจีนอย่าง GAC Group และ Dongfeng Motor ในอีก 5 ปีข้างหน้า โดยบริษัทร่วมทุนสองแห่งแยกเป็น GAC-Honda และ Dongfeng-Honda  ในส่วนของ GAC-Honda จะลงทุนประมาณ 3 พันล้านหยวน (1.5 หมื่นล้านบาท) เพื่อปรับปรุงโรงงานในกวางโจว เพื่อให้สามารถมีกำลังการผลิตต่อปีได้ถึง 120,000 คัน และคาดว่าจะมีการปรับปรุงที่คล้ายกันนี้ที่โรงงาน Dongfeng- Honda ด้วยเช่นกัน และคาดว่าจะเริ่มผลิตได้เร็วๆ นี้ในปี 2024  โดยก่อนหน้านี้ Honda เคยขายรถยนต์ไฟฟ้าภายใต้แบรนด์ที่ร่วมมือกับพาร์ตเนอร์ต่างๆ แต่ตอนนี้ Honda กำลังเปิดตัวรถยนต์ซีรีส์ e:N ภายใต้แบรนด์ของตัวเอง โดยเริ่มต้นจากรถ SUV ที่จะเปิดตัวในช่วงมีนาคม-พฤษภาคมปีหน้า และรถคูเป้ 2 ประตูก็อยู่ระหว่างการพัฒนา โดยจะมีการเปิดตัวรถถึง 10 รุ่นภายใต้ยี่ห้อ Honda ที่มีสัญลักษณ์ ‘H’ ที่คุ้นเคยในอีก 5 ปีข้างหน้า  แม้ว่าจะยังไม่มีการเปิดเผยรายละเอียดของระยะการขับขี่และราคาของรถยนต์ไฟฟ้าของ Honda ที่วางแผนเปิดตัวไว้ แต่รถยนต์ไฟฟ้าภายใต้แบรนด์ที่มีการร่วมทุนจะเปิดขายในราคา 150,000-180,000 หยวน โดยมีระยะทางประมาณ 480 กิโลเมตร ในส่วนของรถยนต์ซีรีส์ e:N ของ Honda เองคาดว่าจะมีราคาที่สูงกว่านั้น  โดย Honda มีแผนที่จะเปิดตัวแทนจำหน่ายเฉพาะทางในเขตเมืองก่อน และจะพิจารณาส่งออกรถยนต์ไปยังตลาดอื่นๆ ภายหลัง นอกจากนั้นในเดือนเมษายน  Honda ได้เปิดเผยเป้าหมายที่จะเลิกใช้น้ำมันเบนซินภายในปี 2040 ในประเทศจีน และตั้งเป้ายอดขาย 40% เป็นรถยนต์ไฟฟ้าหรือรถยนต์เซลล์เชื้อเพลิงในปี 2030 และจะเพิ่มเป็น 80% ในปี 2035  ในปีที่แล้ว Honda ขายรถยนต์ไฟฟ้าได้เพียง 9,418 คันในประเทศจีน คิดเป็นน้อยกว่า 1% ของยอดขายทั้งหมด โดยบริษัทจะเปลี่ยนไปขายรถยนต์ไฮบริดและรถยนต์ที่ใช้พลังงานไฟฟ้าอย่างสิ้นเชิง และบอกลาผู้ที่ใช้น้ำมันเบนซินเป็นพลังงานเพียงอย่างเดียวภายในปี 2030  นอกจากนั้น Honda ยังมีการใส่ฟีเจอร์ล้ำสมัยต่างๆ มากมายในรถยนต์ไฟฟ้า อย่างการแจ้งเตือนสภาพการจราจรแบบเรียลไทม์ โดยหัวหน้าฝ่ายวิจัยของจีนที่ Fourin บริษัทวิจัยตลาดยานยนต์ในญี่ปุ่น กล่าวว่า “การมีเทคโนโลยีล้ำสมัยอย่างระบบขับขี่อัตโนมัติ, ระบบ AI รวมถึงการควบคุมด้วยเสียง เทคโนโลยีเหล่านี้เป็นกุญแจสำคัญในการขายรถยนต์รุ่นใหม่”  และบริษัทยังได้เปิดตัวระบบความปลอดภัยที่เรียกว่า Honda Sensing 360 เมื่อวันพุธ (13 ตุลาคม) โดยเพิ่มเรดาร์คลื่นระดับมิลลิเมตรและกล้องประสิทธิภาพสูง เพื่อให้รถยนต์สามารถตรวจจับคนเดินเท้าและรถจักรยานยนต์ทั้งหมดที่อยู่รอบตัวรถ โดยระบบนี้จะเปิดใช้ในจีนก่อนที่จะนำไปใส่ในรุ่นอื่นๆ ทั้งหมดที่ใช้งานในประเทศที่พัฒนาแล้วภายในปี 2030  :   ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Business', 'Tech']",แท่ง แซ่ลิ้ม,2021-12-10
Tesla ใช้เวลา 12 ปี ผลิตรถยนต์ไฟฟ้า 1 แสนคัน แต่ Xpeng และ NIO บริษัทสัญชาติจีนใช้เวลาเพียงแค่ 6 ปีเท่านั้น," รถยนต์ไฟฟ้าเริ่มมีการใช้งานมากขึ้นเรื่อยๆ ทั่วโลก จากความสนใจเรื่องสิ่งแวดล้อมและเทคโนโลยีที่ล้ำสมัยของตัวรถ และเมื่อพูดถึงรถยนต์ไฟฟ้าชื่อของ Tesla คงอยู่ในหัวของทุกคนเป็นชื่อแรกๆ แต่มีบริษัทรถยนต์ไฟฟ้าอีกแห่งที่เติบโตอย่างรวดเร็วไม่แพ้กันเลย คือ Xpeng รถยนต์ไฟฟ้าสัญชาติจีนที่สามารถผลิตรถยนต์ไฟฟ้าได้ถึง 100,000 คัน โดยใช้เวลาเพียงแค่ 6 ปี หลังจากการเปิดตัว ในขณะที่ Tesla ต้องใช้เวลาถึง 12 ปี มากเป็น 2 เท่า ในเป้าหมายเดียวกันนี้  นอกจากนี้บริษัทรถยนต์ไฟฟ้าคู่แข่งแดนมังกรอีกแห่งอย่าง NIO เพิ่งบรรลุเป้าหมายการผลิตรถยนต์ 100,000 คัน ไปในเดือนเมษายนที่ผ่านมาเช่นเดียวกัน ซึ่ง NIO ถูกก่อตั้งขึ้นเมื่อเดือนพฤศจิกายน 2014 ในชื่ออื่น และเปลี่ยนชื่อมาเป็น NIO ในเดือนกรกฎาคม 2017  อย่างที่กล่าวไปว่า Tesla ของ อีลอน มัสก์ ต้องใช้เวลาถึง 12 ปี ในการผลิตรถยนต์ไฟฟ้า 100,000 คัน นับตั้งแต่เปิดตัวในปี 2003 นอกจากนั้น Tesla ยังมีความล่าช้าในการผลิตหลายครั้งโดยเฉพาะอย่างยิ่งในช่วงปีแรกๆ ต่อมา Tesla จึงเพิ่มกำลังการผลิต โดยตั้งโรงงานแห่งใหม่ในเซี่ยงไฮ้และในกรุงเบอร์ลิน  แต่ทั้งนี้ทั้งนั้น Tesla ก็ยังมีขนาดใหญ่กว่ามาก เกินที่จะมาเปรียบเทียบกับบริษัทจากแดนมังกรเหล่านี้ ล่าสุด Tesla ได้ผลิตรถยนต์ไปแล้วกว่า 1 ล้านคัน ในเดือนมีนาคม 2020 จากทวีตของมัสก์ และเพียงแค่การผลิตในไตรมาสที่ 3 เพียงอย่างเดียวก็มีจำนวนถึง 238,000 คัน รวมถึงหุ้นของบริษัทก็เพิ่มขึ้น 11% (YTD)  ในส่วนของหุ้น Xpeng ที่จดทะเบียนในสหรัฐฯ ร่วงลง 12% ในปีนี้ และหุ้น NIO ลดลงมากกว่า 25% (YTD) นอกจากนั้นบริษัท BYD ผู้ผลิตแบตเตอรี่และรถยนต์ไฟฟ้าของจีนอีกแห่ง ประกาศไว้เมื่อเดือนพฤษภาคมที่ผ่านมา ว่าได้มีการผลิตรถยนต์แบบไฟฟ้าและแบบไฮบริดไปแล้วกว่า 1 ล้านคัน ส่งผลให้หุ้น BYD ที่จดทะเบียนในตลาดฮ่องกงเพิ่มขึ้นมากกว่า 25% ในปีนี้ โดยมีบริษัท Berkshire Hathaway ของ วอร์เรน บัฟเฟตต์ ถือหุ้น BYD นี้ไว้อีกด้วย  :   ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Business', 'Business']",THE STANDARD WEALTH,2021-07-10
GM ตั้งเป้าเพิ่มรายได้และกำไรเป็น ‘2 เท่า’ ภายในปี 2030 โดยมีเบื้องหลังมาจากการเปลี่ยนไปขาย ‘รถยนต์ไฟฟ้า’ ทั้งหมด," General Motors หรือ GM ค่ายผู้ผลิตรถยนต์รายใหญ่ของสหรัฐฯ เผยแผนตั้งเป้าเพิ่มรายได้ต่อปีและผลกำไรของบริษัทให้ได้ 2 เท่าภายในปี 2030 หรือที่ 280,000 ล้านดอลลาร์สหรัฐ  ปัจจัยสำคัญที่จะทำให้ GM สามารถเดินไปสู่ฝันที่ตั้งไว้นั้นมาจากการปรับเปลี่ยนสายการผลิตรถยนต์ไปเป็นรถยนต์ไฟฟ้าทั้งหมด ทั้งรถยนต์โดยสารส่วนบุคคลและรถบรรทุก ซึ่งเป้าหมายรายได้ดังกล่าวจะสร้างกำไรให้กับ GM ได้ราว 12-14% ต่อปี  เป้าหมายรายได้ดังกล่าวถูกเผยในระหว่างการประชุมหารือกับผู้ถือหุ้น ซึ่งจัดขึ้นเป็นเวลา 2 วัน โดยโฆษกของ GM กล่าวว่า เป้าหมายรายได้ดังกล่าวคำนวณจากค่าเฉลี่ยของรายได้ของบริษัทในช่วงไม่กี่ปีที่ผ่านมาที่ 140,000 ล้านดอลลาร์สหรัฐ  ขณะที่รายได้ของ GM ปีที่แล้วอยู่ที่เกือบ 122,500 ล้านดอลลาร์สหรัฐ ลดลง 10.8% เมื่อเทียบกับปี 2019 เนื่องจากการปิดโรงงานในช่วงเริ่มต้นของการระบาดใหญ่ของโควิด ส่วนกำไรจากการดำเนินงานปี 2020 อยู่ที่ 7.9%  :   ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Business', 'Business']",THE STANDARD TEAM,2021-06-10
ทำไมอุตสาหกรรมรถยนต์ไฟฟ้าเติบโตต่อเนื่องแม้ในยุคโควิด," แม้วิกฤตโควิดจะทำให้ภาพรวมการผลิตในอุตสาหกรรมยานยนต์ลดลง แต่สำหรับรถยนต์ไฟฟ้า (EV) กลับได้รับอานิสงส์จากวิกฤตนี้ เนื่องจากเป็นช่วงที่ประเทศต่างๆ กำลังมองหาจุดขายใหม่ที่จะช่วยสร้างรายได้ให้กับประเทศ หลังจากที่ต้องเผชิญปัญหาเศรษฐกิจตกต่ำเป็นประวัติการณ์ หลายประเทศจึงหันมาให้การสนับสนุน EV เพื่อดึงดูดการลงทุน โดยมีเป้าหมายเพื่อเพิ่มศักยภาพในการแข่งขันของประเทศในระยะยาว เพื่อให้ GDP เติบโตได้ต่อเนื่อง  อีกทั้งนโยบายของรัฐบาลประเทศชั้นนำยังจริงจังกับปัญหามลภาวะอย่างเข้มข้น ซึ่งไปตรงกับจังหวะที่ผู้ซื้อกลุ่มใหม่อย่างกลุ่ม Gen Y และ Gen Z ที่มีค่านิยมด้านการดูแลสิ่งแวดล้อม และจากการดำเนินมาตรการล็อกดาวน์ที่ทำให้มลภาวะทางอากาศลดลงอย่างเห็นได้ชัด ทำให้รถยนต์ EV ได้รับความสนใจเพิ่มขึ้น  ขณะที่แบตเตอรี่ EV ซึ่งเคยเป็นข้อจำกัดใหญ่ก็ได้รับการพัฒนาอย่างต่อเนื่อง ราคา แบตเตอรี่ลดลงอย่างต่อเนื่อง มีอายุการใช้งานนานขึ้น และระยะทางที่วิ่งได้เพิ่มขึ้นต่อการชาร์จแต่ละครั้ง ทำให้ EV กลายเป็นอุตสาหกรรมที่มีอนาคตไกล  ศูนย์วิจัย Krungthai COMPASS ธนาคารกรุงไทย เปิดเผยว่า ในปีที่ผ่านมาการแพร่ระบาดของโควิดพ่นพิษต่อเศรษฐกิจทั่วโลกจนเข้าสู่ภาวะถดถอย แต่ธุรกิจยานยนต์ไฟฟ้ากลับเติบโตอย่างก้าวกระโดด สะท้อนจากยอดขายยานยนต์ไฟฟ้าทั่วโลกที่สูงถึง 3,200,000 ล้านคัน หรือเพิ่มขึ้นกว่า 43% เช่นเดียวกับประเทศไทยที่มียอดจดทะเบียนสูงถึง 30,000 คัน หรือขยายตัวถึง 13% เมื่อเทียบกับปีก่อนหน้า สวนทางยอดขายรถยนต์รวมที่ลดลง 21%  ขณะที่ศูนย์วิจัยกสิกรไทยคาดว่า การผลิตรถยนต์ขับเคลื่อนด้วยพลังงานไฟฟ้า (รวม HEV, PHEV และ BEV) ในไทย ทั้งเพื่อจำหน่ายในประเทศและเพื่อส่งออกจะขยายตัวขึ้น จากที่คาดว่าจะมีปริมาณการผลิตราว 45,000 คัน ในปี 2563 ขึ้นเป็น 750,000 คัน ในปี 2573 ซึ่งคิดเป็นร้อยละ 30 ของปริมาณการผลิตรถยนต์ในปีดังกล่าว ที่คาดว่าจะมีปริมาณการผลิตอยู่ที่ 2,500,000 คัน  [IN PARTNERSHIP WITH PEA]  ","['Business', 'Tech']",ดำรงเกียรติ มาลา,2021-04-10
SCB Protect จับมือ DBANK เปิดขายประกันอุบัติเหตุ รถยนต์ และสะสมทรัพย์ ผ่านช่องทางออนไลน์ ตั้งเป้าเป็นผู้นำธุรกิจโบรกเกอร์," ปรมาศิริ มโนลม้าย รองผู้จัดการใหญ่อาวุโส ประธานเจ้าหน้าที่บริหาร กลุ่มธุรกิจประกัน ธนาคารไทยพาณิชย์ และประธานเจ้าหน้าที่บริหาร บริษัท ไทยพาณิชย์ โพรเทค (SCB Protect) เปิดเผยว่า เพื่อตอบโจทย์ผู้บริโภคในยุคปัจจุบัน และเติมเต็มช่องทางการขายผลิตภัณฑ์ประกันได้มากขึ้น ล่าสุดบริษัทได้ร่วมกับทีมดิจิทัลแบงก์กิ้ง ธนาคารไทยพาณิชย์ หรือ DBANK เปิดช่องทางขายประกันใหม่ ‘Digital Insurance’ online.scbprotect.co.th เพื่อเป็นอีกหนึ่งทางเลือกให้กับลูกค้าที่ต้องการซื้อประกัน นอกเหนือจาก 2 ช่องทางที่มีอยู่ก่อนหน้านี้ คือที่ปรึกษาด้านความคุ้มครอง (Protection Consultant: PC) และเทเลเซลส์ โดยตั้งเป้าเป็นผู้นำธุรกิจโบรกเกอร์ประกันภัยครบวงจร  ปรมาศิริ กล่าวว่า ในช่วงแรกของการเปิดตัว บริษัทจะนำเสนอผลิตภัณฑ์ประกัน 3 ประเภทผ่านช่องทางออนไลน์ คือประกันอุบัติเหตุ ประกันรถยนต์ และประกันสะสมทรัพย์ โดยในส่วนของประกันอุบัติเหตุ ไฮไลต์จะอยู่ที่ลูกค้าสามารถเลือกรับความคุ้มครองโรคเฉพาะ และการเจ็บป่วยพิเศษในเด็ก หรือผู้ใหญ่ที่นิยมเป็นกันได้  ขณะที่ประกันรถยนต์ ลูกค้าคลิกเลือกความคุ้มครองที่ต้องการเพื่อปรับลดค่าเบี้ยได้ตามใจ และสุดท้าย ประกันสะสมทรัพย์ ที่เลือกดูค่าเบี้ยและความคุ้มครองได้อย่างสบายใจพร้อมผลตอบแทนที่สูง  นอกจากนี้ บริษัทยังได้เตรียมโปรโมชันสำหรับช่วงเปิดตัวเอาไว้ เช่น โค้ดส่วนลดในหน้าแรกของเว็บไซต์ ประกันรถยนต์ลด 10% และประกันอุบัติเหตุลด 5% จากราคาและความคุ้มครองที่เลือกไว้ พร้อมรับเพิ่มฟรีอีก 4 ความคุ้มครอง ทั้งการเดินทางไปต่างจังหวัด โควิด รถยนต์ ขโมยขึ้นบ้าน โดยบริษัทจะทยอยนำเสนอประกันภัยประเภทอื่นๆ ภายในสิ้นปี อาทิ ประกันโรคร้ายแรง และประกันการเดินทาง  ชาลี อัศวธีระธรรม รองผู้จัดการใหญ่อาวุโส ประธานเจ้าหน้าที่บริหาร กลุ่มงาน Digital Banking (DBANK) ธนาคารไทยพาณิชย์ กล่าวว่า DBANK เป็นหน่วยงานที่ช่วยทำให้ชีวิตง่ายขึ้นในการจัดการเรื่องการเงิน อาทิ เรื่องประกัน การกู้ยืม หรือการจ่ายเงิน โดยการนำเทคโนโลยีปัญญาประดิษฐ์ (Artificial Intelligence) และข้อมูลดิจิทัลมาพัฒนาหาสิ่งที่เหมาะสมกับลูกค้าแต่ละคนให้สามารถเข้าถึง และหาความคุ้มครองที่ตรงตามต้องการได้ DBANK จึงเริ่มการออกแบบและพัฒนา Digital Insurance นี้ร่วมกับไทยพาณิชย์ โพรเทค โดยเริ่มต้นจากการทำการวิจัยลูกค้า เพื่อหา Insurance Customer Journey ที่ตอบโจทย์ลูกค้ายุคโควิด สรุปออกมาเป็น 3 ปัจจัยหลักในการเลือกซื้อประกัน (Search & Awareness) ประกอบด้วย     “เมื่อทราบอินไซต์ที่แท้จริงของลูกค้า เราจึงร่วมกันพัฒนาบริการที่มีจุดเด่นสำคัญของดิจิทัลโบรกเกอร์ ได้แก่ 1. Insurance e-market place ที่เป็นกลางและมีผลิตภัณฑ์หลากหลาย 2. Product table comparison ฟังก์ชันคลิกเลือกได้ง่ายๆ เปรียบเทียบความคุ้มครองและราคาได้ชัดเจน และสถานการณ์ที่พร้อมเปลี่ยนแปลงตลอดในปัจจุบัน และเทคโนโลยีที่ก้าวหน้าขึ้นอย่างรวดเร็ว ทำให้การทำ Digital Insurance จะต้องพัฒนาตลอด ซึ่งในลำดับถัดไป เมื่อมีข้อมูลพอสมควรแล้ว ทีมดิจิทัลของธนาคารไทยพาณิชย์และบริษัท ไทยพาณิชย์ โพรเทค จำกัด จะพัฒนาไปสู่เรื่องของการเคลม การรีวิว และการให้คะแนนของแต่ละแผนประกัน” ชาลีกล่าว  นอกจากนี้ DBANK ยังได้ร่วมพัฒนา Gamification Happy Coin Happy Toy เกมมือถือง่ายๆ สนุกๆ แต่มีสาระจะมาช่วยให้ความเพลินเพลินแก่ทุกคน และยังช่วยให้ลูกค้าเข้าใจถึงความเสี่ยงในชีวิตที่อาจเจอและเรียนรู้ทางป้องกัน พร้อมแลกรางวัลได้มากมาย โดยเกมจะอยู่ใน LINE @scbprotect สามารถทดลองเล่นได้ตั้งแต่วันนี้เป็นต้นไป  ปรมาศิริกล่าวว่า ประกันออนไลน์ยังครอบคลุมไปถึงการบริการหลังการขาย โดยบริษัทได้เปิดตัว 1314 SCB Protect Call Center ที่จะมาช่วยอำนวยความสะดวกลูกค้าจากทุกช่องทาง รวมถึงการเปิดตัวแอปพลิเคชัน SCB Protect App ‘ผู้ช่วยสำคัญยามฉุกเฉิน’ ให้แก่ลูกค้า โดยทุกคนสามารถโหลดใช้งานได้ฟรีทั้ง Android และ iOS โดยจะมีสิทธิพิเศษการใช้บริการและส่วนลดค่าบริการให้ลูกค้าที่ซื้อประกันกับไทยพาณิชย์ โพรเทค ตามค่าเบี้ยที่จ่ายรายปี สำหรับลูกค้าทั่วไปที่ยังไม่ได้ซื้อประกันกับบริษัทฯ สามารถใช้บริการได้ฟรีเช่นกัน  “จากสถานการณ์การแพร่ระบาดของโรคติดเชื้อไวรัสโคโรนา 2019 (COVID-19) ไทยพาณิชย์ โพรเทค ขอส่งกำลังใจให้คนไทยพร้อมสู้ใหม่อย่างมั่นใจด้วยประกันชีวิตฟรี 2,000,000 สิทธิ์ คุ้มครองคุณจากเหตุไม่คาดฝันนาน 180 วัน นับแต่วันที่ลงทะเบียน โดยในกรณีเสียชีวิตจากการเจ็บป่วยรวมโควิด* รับเงินชดเชย 20,000 บาท กรณีเสียชีวิตจากอุบัติเหตุรับเงินชดเชย 40,000 บาท เพียงลงทะเบียนผ่าน online.scbprotect.co.th ตั้งแต่วันนี้ถึง 15 พฤศจิกายน 2564 หรือจนกว่าจะครบ 2,000,000 สิทธิ์” ปรมาศิริกล่าว   ช่องทางติดตาม THE STANDARD WEALTH Twitter: twitter.com/standard_wealth
Instagram: instagram.com/thestandardwealth
Official Line: https://lin.ee/xfPbXUP","['Business', 'Economic']",พลวุฒิ สงสกุล,2021-09-29
รู้จักรถยนต์ไฟฟ้ามีกี่ประเภท และคนไทยนิยมใช้แค่ไหน," ไม่มีใครปฏิเสธว่ารถยนต์ไฟฟ้าคืออนาคตของอุตสาหกรรมยานยนต์ของโลกจากการพัฒนาของเทคโนโลยี ทำให้รถยนต์ไฟฟ้าเติบโตและมีข้อดีชนะรถยนต์เครื่องยนต์สันดาปภายในขึ้นไปเรื่อยๆ ไม่นับรวมเรื่องสิ่งแวดล้อมที่รถยนต์ไฟฟ้าตอบโจทย์เรื่องนี้มาตั้งแต่เริ่มแรก แต่รถยนต์ไฟฟ้านั้นยังแบ่งได้หลายประเภทตามลักษณะการทำงานที่ต่างกัน  รถยนต์ไฟฟ้าคือยานยนต์ที่ขับเคลื่อนด้วยมอเตอร์ไฟฟ้า ไม่ว่าจะเป็นการขับเคลื่อนด้วยมอเตอร์ไฟฟ้าเพียงอย่างเดียว หรือทำงานร่วมกับเครื่องยนต์ โดยสามารถแบ่งได้เป็น 4 ประเภท ได้แก่      ส่วนความนิยมรถยนต์ไฟฟ้าในประเทศไทยก็เริ่มเติบโตมากขึ้นเรื่อยๆ แต่โดยภาพรวมก็ยังถือว่าได้รับความนิยมน้อยกว่ารถยนต์แบบเครื่องยนต์สันดาปภายในพอสมควร โดยข้อมูลจากกรมการขนส่งทางบก รถยนต์นั่งส่วนบุคคลไม่เกิน 7 คน สะสมถึงปี 2564 (ข้อมูล ณ วันที่ 31 สิงหาคม 2564) มีจำนวนรวม 10,743,614 คัน ขณะที่รถยนต์ไฮบริดและปลั๊กอินไฮบริด (HEV/PHEV) สะสม 206,631 คัน และรถยนต์ไฟฟ้า (BEV) 3,295 คัน    ภาพประกอบ: ฉัตรชัย เฉยชิต  [IN PARTNERSHIP WITH PEA]","['Business', 'Tech']",THE STANDARD TEAM,2021-09-27
